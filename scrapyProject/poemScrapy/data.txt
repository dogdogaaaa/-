{"url": "https://so.gushiwen.cn/mingju/juv_75fc697f2181.aspx", "sentence": "五月斯螽动股，六月莎鸡振羽，七月在野，八月在宇，九月在户，十月蟋蟀入我床下。", "source": "佚名《国风·豳风·七月》", "content": "七月流火，九月授衣。一之日觱发，二之日栗烈。无衣无褐，何以卒岁。三之日于耜，四之日举趾。同我妇子，馌彼南亩，田畯至喜。\r七月流火，九月授衣。春日载阳，有鸣仓庚。女执懿筐，遵彼微行，爰求柔桑。春日迟迟，采蘩祁祁。女心伤悲，殆及公子同归。\r七月流火，八月萑苇。蚕月条桑，取彼斧斨，以伐远扬，猗彼女桑。七月鸣鵙，八月载绩。载玄载黄，我朱孔阳，为公子裳。\r四月秀葽，五月鸣蜩。八月其获，十月陨萚。一之日于貉，取彼狐狸，为公子裘。二之日其同，载缵武功，言私其豵，献豜于公。\r五月斯螽动股，六月莎鸡振羽，七月在野，八月在宇，九月在户，十月蟋蟀入我床下。穹窒熏鼠，塞向墐户。嗟我妇子，曰为改岁，入此室处。\r六月食郁及薁，七月亨葵及菽，八月剥枣，十月获稻，为此春酒，以介眉寿。七月食瓜，八月断壶，九月叔苴，采荼薪樗，食我农夫。\r九月筑场圃，十月纳禾稼。黍稷重穋，禾麻菽麦。嗟我农夫，我稼既同，上入执宫功。昼尔于茅，宵尔索綯。亟其乘屋，其始播百谷。\r二之日凿冰冲冲，三之日纳于凌阴。四之日其蚤，献羔祭韭。九月肃霜，十月涤场。朋酒斯飨，曰杀羔羊。跻彼公堂，称彼兕觥，万寿无疆。"}
{"url": "https://so.gushiwen.cn/mingju/juv_33db190432c3.aspx", "sentence": "医得眼前疮，剜却心头肉。", "source": "聂夷中《咏田家 / 伤田家》", "content": "二月卖新丝，五月粜新谷。医得眼前疮，剜却心头肉。我愿君王心，化作光明烛。不照绮罗筵，只照逃亡屋。"}
{"url": "https://so.gushiwen.cn/mingju/juv_2a9da6a882c3.aspx", "sentence": "海上众鸟不敢飞，中有鲤鱼长且肥。", "source": "岑参《热海行送崔侍御还京》", "content": "侧闻阴山胡儿语，西头热海水如煮。海上众鸟不敢飞，中有鲤鱼长且肥。岸旁青草长不歇，空中白雪遥旋灭。蒸沙烁石燃虏云，沸浪炎波煎汉月。阴火潜烧天地炉，何事偏烘西一隅？势吞月窟侵太白，气连赤坂通单于。送君一醉天山郭，正见夕阳海边落。柏台霜威寒逼人，热海炎气为之薄。"}
{"url": "https://so.gushiwen.cn/mingju/juv_9264568c0a96.aspx", "sentence": "鸳鸯于飞，毕之罗之。", "source": "佚名《鸳鸯》", "content": "鸳鸯于飞，毕之罗之。君子万年，福禄宜之。鸳鸯在梁，戢其左翼。君子万年，宜其遐福。乘马在厩，摧之秣之。君子万年，福禄艾之。乘马在厩，秣之摧之。君子万年，福禄绥之。"}
{"url": "https://so.gushiwen.cn/mingju/juv_38732d4475f2.aspx", "sentence": "杯里乾坤大，茶中日月长。", "source": null, "content": "解释：比喻茶中有着很深厚的文化内涵。"}
{"url": "https://so.gushiwen.cn/mingju/juv_3152d516fb2e.aspx", "sentence": "不才明主弃，多病故人疏。", "source": "孟浩然《岁暮归南山 / 归故园作 / 归终南山》", "content": "北阙休上书，南山归敝庐。不才明主弃，多病故人疏。白发催年老，青阳逼岁除。永怀愁不寐，松月夜窗虚。"}
{"url": "https://so.gushiwen.cn/mingju/juv_1f8994dd231f.aspx", "sentence": "诚于中，形于外，故君子必慎其独也。", "source": "《大学·第七章》", "content": "解释：内心的真实一定会表现到外表上来。所以，品德高尚的人哪怕是在一个人独处的时候，也一定要谨慎。"}
{"url": "https://so.gushiwen.cn/mingju/juv_904b9179ff4a.aspx", "sentence": "白玉一杯酒，绿杨三月时。", "source": "李白《赠钱征君少阳》", "content": "白玉一杯酒，绿杨三月时。春风余几日，两鬓各成丝。秉烛唯须饮，投竿也未迟。如逢渭水猎，犹可帝王师。"}
{"url": "https://so.gushiwen.cn/mingju/juv_7d8b87ea8d9b.aspx", "sentence": "不管烟波与风雨，载将离恨过江南。", "source": "郑文宝《柳枝词》", "content": "亭亭画舸系春潭，直到行人酒半酣。不管烟波与风雨，载将离恨过江南。"}
{"url": "https://so.gushiwen.cn/mingju/juv_0a61e08d53c9.aspx", "sentence": "保民而王，莫之能御也。", "source": "《孟子·梁惠王章句上·第七节》", "content": "解释：爱护百姓，推行王道，就没有谁能够阻挡。"}
{"url": "https://so.gushiwen.cn/mingju/juv_b390405ef900.aspx", "sentence": "轻舟八尺，低篷三扇，占断苹洲烟雨。", "source": "陆游《鹊桥仙·华灯纵博》", "content": "华灯纵博，雕鞍驰射，谁记当年豪举。酒徒一半取封侯，独去作、江边渔父。轻舟八尺，低篷三扇，占断苹洲烟雨。镜湖元自属闲人，又何必、官家赐与。(官家 一作：君恩)"}
{"url": "https://so.gushiwen.cn/mingju/juv_cc29310da53f.aspx", "sentence": "碧毯线头抽早稻，青罗裙带展新蒲。", "source": "白居易《春题湖上》", "content": "湖上春来似画图，乱峰围绕水平铺。松排山面千重翠，月点波心一颗珠。碧毯线头抽早稻，青罗裙带展新蒲。未能抛得杭州去，一半勾留是此湖。"}
{"url": "https://so.gushiwen.cn/mingju/juv_70e73d10ea51.aspx", "sentence": "美人如花隔云端！", "source": "李白《长相思·其一》", "content": "长相思，在长安。络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端！上有青冥之长天，下有渌水之波澜。(长天 一作：高天)天长路远魂飞苦，梦魂不到关山难。长相思，摧心肝！"}
{"url": "https://so.gushiwen.cn/mingju/juv_4d6bd16acbf5.aspx", "sentence": "说大人，则藐之，勿视其巍巍然。", "source": "《孟子·尽心章句下·第三十四节》", "content": "解释：劝说地位高的人，就要轻视他，不把他的显赫地位和权势放在眼里。"}
{"url": "https://so.gushiwen.cn/mingju/juv_7ab901fe1af8.aspx", "sentence": "圣人不积，既以为人，己愈有，既以与人，己愈多。", "source": "《老子·德经·第八十一章》", "content": "解释：圣人是不存占有之心的，而是尽力照顾别人，他自己也更为充足；他尽力给予别人，自己反而更丰富。"}
{"url": "https://so.gushiwen.cn/mingju/juv_5ce30bed3090.aspx", "sentence": "燕子衔将春色去，纱窗几阵黄梅雨。", "source": "司马槱《黄金缕·妾本钱塘江上住》", "content": "妾本钱塘江上住。花落花开，不管流年度。燕子衔将春色去，纱窗几阵黄梅雨。斜插犀梳云半吐，檀板轻敲，唱彻黄金缕。望断行云无觅处，梦回明月生南浦。"}
{"url": "https://so.gushiwen.cn/mingju/juv_f4bea470d95a.aspx", "sentence": "愿乘风破万里浪，甘面壁读十年书。", "source": null, "content": "解释：出自孙中山的言志联，用于说明读书对立志的重要性。拥有乘风破浪的志向，要甘愿刻苦学习，潜心钻研。"}
{"url": "https://so.gushiwen.cn/mingju/juv_8e9a03c4a8b8.aspx", "sentence": "山光悦鸟性，潭影空人心。", "source": "常建《题破山寺后禅院》", "content": "清晨入古寺，初日照高林。曲径通幽处，禅房花木深。山光悦鸟性，潭影空人心。万籁此都寂，但余钟磬音。(都寂 一作：俱寂；但余 一作：惟余)"}
{"url": "https://so.gushiwen.cn/mingju/juv_8b16e9893149.aspx", "sentence": "不可不存时时可死之心，不可不行步步求生之事。", "source": "《格言联璧·惠吉类》", "content": "解释：不能不存随时会死的心，不能不小心求生存。"}
{"url": "https://so.gushiwen.cn/mingju/juv_630e8f5c649a.aspx", "sentence": "云山万重兮归路遐，疾风千里兮扬尘沙。", "source": "蔡文姬《胡笳十八拍》", "content": "我生之初尚无为，我生之后汉祚衰。天不仁兮降乱离，地不仁兮使我逢此时。干戈日寻兮道路危，民卒流亡兮共哀悲。烟尘蔽野兮胡虏盛，志意乖兮节义亏。对殊俗兮非我宜，遭恶辱兮当告谁？笳一会兮琴一拍，心愤怨兮无人知。\r戎羯逼我兮为室家，将我行兮向天涯。云山万重兮归路遐，疾风千里兮扬尘沙。人多暴猛兮如虺蛇，控弦被甲兮为骄奢。两拍张弦兮弦欲绝，志摧心折兮自悲嗟。 \r越汉国兮入胡城，亡家失身兮不如无生。毡裘为裳兮骨肉震惊，羯羶为味兮枉遏我情。鼙鼓喧兮从夜达明，胡风浩浩兮暗塞营。伤今感昔兮三拍成，衔悲畜恨兮何时平。\r无日无夜兮不思我乡土，禀气合生兮莫过我最苦。天灾国乱兮人无主，唯我薄命兮没戎虏。殊俗心异兮身难处，嗜欲不同兮谁可与语！寻思涉历兮多艰阻，四拍成兮益凄楚。\r雁南征兮欲寄边声，雁北归兮为得汉音。雁飞高兮邈难寻，空断肠兮思愔愔。攒眉向月兮抚雅琴，五拍泠泠兮意弥深。\r冰霜凛凛兮身苦寒，饥对肉酪兮不能餐。夜间陇水兮声呜咽，朝见长城兮路杳漫。追思往日兮行李难，六拍悲来兮欲罢弹。\r日暮风悲兮边声四起，不知愁心兮说向谁是！原野萧条兮烽戍万里，俗贱老弱兮少壮为美。逐有水草兮安家葺垒，牛羊满野兮聚如蜂蚁。草尽水竭兮羊马皆徙，七拍流恨兮恶居于此。\r为天有眼兮何不见我独漂流？为神有灵兮何事处我天南海北头？我不负天兮天何配我殊匹？我不负神兮神何殛我越荒州？制兹八拍兮拟排忧，何知曲成兮心转愁。\r天无涯兮地无边，我心愁兮亦复然。人生倏忽兮如白驹之过隙，然不得欢乐兮当我之盛年。怨兮欲问天，天苍苍兮上无缘。举头仰望兮空云烟，九拍怀情兮谁与传？\r城头烽火不曾灭，疆场征战何时歇？杀气朝朝冲塞门，胡风夜夜吹边月。故乡隔兮音尘绝，哭无声兮气将咽。一生辛苦兮缘别离，十拍悲深兮泪成血。\r我非食生而恶死，不能捐身兮心有以。生仍冀得兮归桑梓，死当埋骨兮长已矣。日居月诸兮在戎垒，胡人宠我兮有二子。鞠之育之兮不羞耻，憋之念之兮生长边鄙。十有一拍兮因兹起，哀响缠绵兮彻心髓。\r东风应律兮暖气多，知是汉家天子兮布阳和。羌胡蹈舞兮共讴歌，两国交欢兮罢兵戈。忽遇汉使兮称近诏，遗千金兮赎妾身。喜得生还兮逢圣君，嗟别稚子兮会无因。十有二拍兮哀乐均，去住两情兮难具陈。\r不谓残生兮却得旋归，抚抱胡儿兮泣下沾衣。汉使迎我兮四牡騑騑，胡儿号兮谁得知？与我生死兮逢此时，愁为子兮日无光辉，焉得羽翼兮将汝归。一步一远兮足难移，魂消影绝兮恩爱遗。十有三拍兮弦急调悲，肝肠搅刺兮人莫我知。\r身归国兮儿莫之随，心悬悬兮长如饥。四时万物兮有盛衰，唯我愁苦兮不暂移。山高地阔兮见汝无期，更深夜阑兮梦汝来斯。梦中执手兮一喜一悲，觉后痛吾心兮无休歇时。十有四拍兮涕泪交垂，河水东流兮心是思。\r十五拍兮节调促，气填胸兮谁识曲？处穹庐兮偶殊俗。愿得归来兮天从欲，再还汉国兮欢心足。心有怀兮愁转深，日月无私兮曾不照临。子母分离兮意难怪，同天隔越兮如商参，生死不相知兮何处寻！\r十六拍兮思茫茫，我与儿兮各一方。日东月西兮徒相望，不得相随兮空断肠。对萱草兮忧不忘，弹鸣琴兮情何伤！今别子兮归故乡，旧怨平兮新怨长！泣血仰头兮诉苍苍，胡为生兮独罹此殃！\r十七拍兮心鼻酸，关山阻修兮行路难。去时怀土兮心无绪，来时别儿兮思漫漫。塞上黄蒿兮枝枯叶干，沙场白骨兮刀痕箭瘢。风霜凛凛兮春夏寒，人马饥豗兮筋力单。岂知重得兮入长安，叹息欲绝兮泪阑干。\r胡笳本自出胡中，缘琴翻出音律同。十八拍兮曲虽终，响有余兮思无穷。是知丝竹微妙兮均造化之功，哀乐各随人心兮有变则通。胡与汉兮异域殊风，天与地隔兮子西母东。苦我怨气兮浩于长空，六合虽广兮受之应不容！"}
{"url": "https://so.gushiwen.cn/mingju/juv_7fe0c82df7b8.aspx", "sentence": "鸿雁几时到，江湖秋水多。", "source": "杜甫《天末怀李白》", "content": "凉风起天末，君子意如何。鸿雁几时到，江湖秋水多。文章憎命达，魑魅喜人过。应共冤魂语，投诗赠汨罗。"}
{"url": "https://so.gushiwen.cn/mingju/juv_bdb5132d27c6.aspx", "sentence": "东门酤酒饮我曹，心轻万事如鸿毛。", "source": "李颀《送陈章甫》", "content": "四月南风大麦黄，枣花未落桐阴长。(阴 一作：叶)青山朝别暮还见，嘶马出门思旧乡。陈侯立身何坦荡，虬须虎眉仍大颡。腹中贮书一万卷，不肯低头在草莽。东门酤酒饮我曹，心轻万事如鸿毛。醉卧不知白日暮，有时空望孤云高。长河浪头连天黑，津口停舟渡不得。郑国游人未及家，洛阳行子空叹息。闻道故林相识多，罢官昨日今如何。"}
{"url": "https://so.gushiwen.cn/mingju/juv_2320ac71ec32.aspx", "sentence": "与有肝胆人共事，从无字句处读书。", "source": null, "content": "解释：出自周恩来，用于勉励人。与真心诚意的人一起做事，从社会实践中学习。"}
{"url": "https://so.gushiwen.cn/mingju/juv_f09b25e5d4cc.aspx", "sentence": "巧笑东邻女伴，采桑径里逢迎。", "source": "晏殊《破阵子·春景》", "content": "燕子来时新社，梨花落后清明。池上碧苔三四点，叶底黄鹂一两声。日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。"}
{"url": "https://so.gushiwen.cn/mingju/juv_ae0132a4c101.aspx", "sentence": "志不励，则士不死节；士不死节，则众不战。", "source": "《尉缭子·战威》", "content": "解释：如若不激励士人具有高尚的志向，则士人不能守节而死；士人没有坚定的节操，则民众无核心，不能全力以战。"}
{"url": "https://so.gushiwen.cn/mingju/juv_0a396acce9fa.aspx", "sentence": "方而不割，廉而不刿，直而不肆，光而不耀。", "source": "《老子·德经·第五十八章》", "content": "解释：方正而不生硬，有棱角而不伤害人，直率而不放肆，光亮而不刺眼。"}
{"url": "https://so.gushiwen.cn/mingju/juv_ee37e0a9050d.aspx", "sentence": "我欲与君相知，长命无绝衰。", "source": "佚名《上邪》", "content": "上邪！我欲与君相知，长命无绝衰。山无陵，江水为竭，冬雷震震，夏雨雪，天地合，乃敢与君绝。"}
{"url": "https://so.gushiwen.cn/mingju/juv_3f6d9beaf194.aspx", "sentence": "星临万户动，月傍九霄多。", "source": "杜甫《春宿左省》", "content": "花隐掖垣暮，啾啾栖鸟过。星临万户动，月傍九霄多。 不寝听金钥，因风想玉珂。明朝有封事，数问夜如何。"}
{"url": "https://so.gushiwen.cn/mingju/juv_290fa325dca2.aspx", "sentence": "晨起动征铎，客行悲故乡。", "source": "温庭筠《商山早行》", "content": "晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。(明驿墙 一作：照驿墙)因思杜陵梦，凫雁满回塘。"}
{"url": "https://so.gushiwen.cn/mingju/juv_2dfd87041994.aspx", "sentence": "醉卧古藤阴下，了不知南北。", "source": "秦观《好事近·梦中作》", "content": "春路雨添花，花动一山春色。行到小溪深处，有黄鹂千百。 飞云当面化龙蛇，夭矫转空碧。醉卧古藤阴下，了不知南北。 (化龙蛇 一作：舞龙蛇)"}
{"url": "https://so.gushiwen.cn/mingju/juv_b1c64445edc7.aspx", "sentence": "何日功成名遂了，还乡，醉笑陪公三万场。", "source": "苏轼《南乡子·和杨元素时移守密州》", "content": "东武望余杭，云海天涯两渺茫。何日功成名遂了，还乡，醉笑陪公三万场。不用诉离觞，痛饮从来别有肠。今夜送归灯火冷，河塘，堕泪羊公却姓杨。"}
{"url": "https://so.gushiwen.cn/mingju/juv_83c069e195cc.aspx", "sentence": "必有容，德乃大；必有忍，事乃济。", "source": "《格言联璧·处事类》", "content": "解释：必须有宽容雅量方可有高尚的品德；必须有忍耐之心性，事情才能成功。"}
{"url": "https://so.gushiwen.cn/mingju/juv_9b7cf3c0fe20.aspx", "sentence": "雨足高田白，披蓑半夜耕。", "source": "崔道融《田上》", "content": "雨足高田白，披蓑半夜耕。人牛力俱尽，东方殊未明。"}
{"url": "https://so.gushiwen.cn/mingju/juv_8ffe0f09fe32.aspx", "sentence": "秋水才深四五尺，野航恰受两三人。", "source": "杜甫《南邻》", "content": "锦里先生乌角巾，园收芋栗未全贫。惯看宾客儿童喜，得食阶除鸟雀驯。秋水才深四五尺，野航恰受两三人。白沙翠竹江村暮，相对柴门月色新。"}
{"url": "https://so.gushiwen.cn/mingju/juv_33318b89a051.aspx", "sentence": "玉在椟中求善价，钗于奁内待时飞。", "source": "《红楼梦·第一回》", "content": "解释：玉和钗都被放置在盒子里，盼望有朝一日能实现它的价值,发挥出它的作用。"}
{"url": "https://so.gushiwen.cn/mingju/juv_db36d6a508e8.aspx", "sentence": "昔年有狂客，号尔谪仙人。", "source": "杜甫《寄李十二白二十韵》", "content": "昔年有狂客，号尔谪仙人。笔落惊风雨，诗成泣鬼神。声名从此大，汩没一朝伸。文采承殊渥，流传必绝伦。龙舟移棹晚，兽锦夺袍新。白日来深殿，青云满后尘。乞归优诏许，遇我宿心亲。未负幽栖志，兼全宠辱身。剧谈怜野逸，嗜酒见天真。醉舞梁园夜，行歌泗水春。才高心不展，道屈善无邻。处士祢衡俊，诸生原宪贫。稻粱求未足，薏苡谤何频。五岭炎蒸地，三危放逐臣。几年遭鵩鸟，独泣向麒麟。苏武先还汉，黄公岂事秦。楚筵辞醴日，梁狱上书辰。已用当时法，谁将此义陈。老吟秋月下，病起暮江滨。莫怪恩波隔，乘槎与问津。"}
{"url": "https://so.gushiwen.cn/mingju/juv_990f009bc06b.aspx", "sentence": "一身转战三千里，一剑曾当百万师。", "source": "王维《老将行》", "content": "少年十五二十时，步行夺得胡马骑。(夺得 一作：夺取)射杀山中白额虎，肯数邺下黄须儿！一身转战三千里，一剑曾当百万师。汉兵奋迅如霹雳，虏骑崩腾畏蒺藜。卫青不败由天幸，李广无功缘数奇。自从弃置便衰朽，世事蹉跎成白首。昔时飞箭无全目，今日垂杨生左肘。路旁时卖故侯瓜，门前学种先生柳。苍茫古木连穷巷，寥落寒山对虚牖。(苍茫 一作：茫茫)誓令疏勒出飞泉，不似颍川空使酒。贺兰山下阵如云，羽檄交驰日夕闻。节使三河募年少，诏书五道出将军。试拂铁衣如雪色，聊持宝剑动星文。愿得燕弓射大将，耻令越甲鸣吾君。莫嫌旧日云中守，犹堪一战取功勋。"}
{"url": "https://so.gushiwen.cn/mingju/juv_e88f6a92556e.aspx", "sentence": "江间波浪兼天涌，塞上风云接地阴。", "source": "杜甫《秋兴八首·其一》", "content": "玉露凋伤枫树林，巫山巫峡气萧森。江间波浪兼天涌，塞上风云接地阴。丛菊两开他日泪，孤舟一系故园心。寒衣处处催刀尺，白帝城高急暮砧。"}
{"url": "https://so.gushiwen.cn/mingju/juv_97ab5b6a78c3.aspx", "sentence": "一曲危弦断客肠。津桥捩柂转牙樯。", "source": "严仁《鹧鸪天·惜别》", "content": "一曲危弦断客肠。津桥捩柂转牙樯。江心云带蒲帆重，楼上风吹粉泪香。 瑶草碧，柳芽黄。载将离恨过潇湘。请君看取东流水，方识人间别意长。"}
{"url": "https://so.gushiwen.cn/mingju/juv_c240e221ee92.aspx", "sentence": "教人无处寄相思，落花芳草过前期，没人知。", "source": "孙光宪《虞美人·好风微揭帘旌起》", "content": "好风微揭帘旌起，金翼鸾相倚。翠檐愁听乳禽声，此时春态暗关情，独难平。画堂流水空相翳，一穗香摇曳。教人无处寄相思，落花芳草过前期，没人知。"}
{"url": "https://so.gushiwen.cn/mingju/juv_0e1837f45b6d.aspx", "sentence": "雪净胡天牧马还，月明羌笛戍楼间。", "source": "高适《塞上听吹笛》", "content": "雪净胡天牧马还，月明羌笛戍楼间。借问梅花何处落，风吹一夜满关山。"}
{"url": "https://so.gushiwen.cn/mingju/juv_8198c5d7dc74.aspx", "sentence": "回乐烽前沙似雪，受降城外月如霜。", "source": "李益《夜上受降城闻笛》", "content": "回乐烽前沙似雪，受降城外月如霜。(回乐烽 一作：回乐峰)不知何处吹芦管，一夜征人尽望乡。"}
{"url": "https://so.gushiwen.cn/mingju/juv_33e0e4b30f99.aspx", "sentence": "中秋谁与共孤光。把盏凄然北望。", "source": "苏轼《西江月·世事一场大梦》", "content": "世事一场大梦，人生几度秋凉？夜来风叶已鸣廊。看取眉头鬓上。(秋凉 一作：新凉)酒贱常愁客少，月明多被云妨。中秋谁与共孤光。把盏凄然北望。"}
{"url": "https://so.gushiwen.cn/mingju/juv_cc4f25aff11e.aspx", "sentence": "依旧，依旧，人与绿杨俱瘦。", "source": "秦观《如梦令·春景》", "content": "莺嘴啄花红溜，燕尾点波绿皱。指冷玉笙寒，吹彻小梅春透。依旧，依旧，人与绿杨俱瘦。"}
{"url": "https://so.gushiwen.cn/mingju/juv_4297bbc1d95a.aspx", "sentence": "今古恨，几千般，只应离合是悲欢？", "source": "辛弃疾《鹧鸪天·送人》", "content": "唱彻《阳关》泪未干，功名馀事且加餐。浮天水送无穷树，带雨云埋一半山。今古恨，几千般，只应离合是悲欢？江头未是风波恶，别有人间行路难！"}
{"url": "https://so.gushiwen.cn/mingju/juv_6c9fc43f92fe.aspx", "sentence": "贫无可奈惟求俭，拙亦何妨只要勤。", "source": "《围炉夜话·第三则》", "content": "解释：贫穷得毫无办法的时候，只要力求节俭，总是还可以过的。天性愚笨没有什么关系，只要自己比别人更勤奋学习，还是可以跟得上别人的。"}
{"url": "https://so.gushiwen.cn/mingju/juv_7b1c84c12176.aspx", "sentence": "惟天地万物父母，惟人万物之灵。", "source": "《尚书·周书·泰誓》", "content": "解释：只有天地能哺育出世态万物，但只有人是世间万物中具灵气之体！"}
{"url": "https://so.gushiwen.cn/mingju/juv_5275b24b1379.aspx", "sentence": "日習則學不忘，自勉則身不墮", "source": "《中论·上卷·治學》", "content": "解释：每日温习，所学的东西就不致忘记；时时自我勉励，思想就不致堕落。"}
{"url": "https://so.gushiwen.cn/mingju/juv_2c58896ef77f.aspx", "sentence": "谓女子，先生为姊，后生为妹。", "source": "《尔雅·释亲》", "content": "解释：如果是两个女孩，先出生的称为“姊”，后出生的称为“妹”。"}
{"url": "https://so.gushiwen.cn/mingju/juv_0d7adbfedd39.aspx", "sentence": "为报倾城随太守，亲射虎，看孙郎。", "source": "苏轼《江城子·密州出猎》", "content": "老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张。鬓微霜，又何妨！持节云中，何日遣冯唐？会挽雕弓如满月，西北望，射天狼。"}
{"url": "https://so.gushiwen.cn/mingju/juv_df87b51c034e.aspx", "sentence": "青青一树伤心色，曾入几人离恨中。", "source": "白居易《青门柳》", "content": "青青一树伤心色，曾入几人离恨中。 为近都门多送别，长条折尽减春风。"}
{"url": "https://so.gushiwen.cn/mingju/juv_549a7761124b.aspx", "sentence": "何事吟余忽惆怅，村桥原树似吾乡。", "source": "王禹偁《村行·马穿山径菊初黄》", "content": "马穿山径菊初黄，信马悠悠野兴长。万壑有声含晚籁，数峰无语立斜阳。棠梨叶落胭脂色，荞麦花开白雪香。何事吟余忽惆怅，村桥原树似吾乡。"}
{"url": "https://so.gushiwen.cn/mingju/juv_658c04bcccea.aspx", "sentence": "绿竹半含箨，新梢才出墙。", "source": "杜甫《严郑公宅同咏竹》", "content": "绿竹半含箨，新梢才出墙。色侵书帙晚，阴过酒樽凉。 雨洗娟娟净，风吹细细香。但令无剪伐，会见拂云长。"}
{"url": "https://so.gushiwen.cn/mingju/juv_6e02c4b09fd6.aspx", "sentence": "学之染人，甚于丹青。", "source": "《晋书·列传·第五十二章》", "content": "解释：学习对人的重染，比色彩对图画的涂抹更为重要和明显。"}
{"url": "https://so.gushiwen.cn/mingju/juv_afaea78095a9.aspx", "sentence": "然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？", "source": "王安石《游褒禅山记》", "content": "褒禅山亦谓之华山，唐浮图慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华阳洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。\r其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。\r于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！\r余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。\r四人者：庐陵萧君圭君玉，长乐王回深父，余弟安国平父、安上纯父。\r至和元年七月某日，临川王某记。"}
{"url": "https://so.gushiwen.cn/mingju/juv_16800bc78b95.aspx", "sentence": "人间之水污浊，在野外者清洁，俱为一水，源从天涯，或浊或清，所在之势使之然也。", "source": "《论衡·卷二·率性篇》", "content": "解释：同样是一种水，来源于天边，有的污浊，有的清洁，这是所处的环境使它这样。"}
{"url": "https://so.gushiwen.cn/mingju/juv_43bbdd941e41.aspx", "sentence": "一笑出门去，千里落花风。", "source": "辛弃疾《水调歌头·我饮不须劝》", "content": "淳熙丁酉，自江陵移帅隆兴，到官之三月被召，司马监、赵卿、王漕饯别。司马赋《水调歌头》，席间次韵。时王公明枢密薨，坐客终夕为兴门户之叹，故前章及之。\r我饮不须劝，正怕酒樽空。别离亦复何恨？此别恨匆匆。头上貂蝉贵客，苑外麒麟高冢，人世竟谁雄？一笑出门去，千里落花风。孙刘辈，能使我，不为公。余发种种如是，此事付渠侬。但觉平生湖海，除了醉吟风月，此外百无功。毫发皆帝力，更乞鉴湖东。"}
{"url": "https://so.gushiwen.cn/mingju/juv_4020e858dffe.aspx", "sentence": "上医医国，其次疾人，固医官也。", "source": "《国语·晋语·医和视平公疾》", "content": "解释：上等的医生能够医治国家，次一等的只会医治病人，这本来就是医生的职守。"}
{"url": "https://so.gushiwen.cn/mingju/juv_4153bf267dbb.aspx", "sentence": "我欲因之梦吴越，一夜飞度镜湖月。", "source": "李白《梦游天姥吟留别 / 梦游天姥山别东鲁诸公》", "content": "海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。(四万 一作：一万)\r我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。 霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。\r世间行乐亦如此，古来万事东流水。别君去兮何时还？且放白鹿青崖间，须行即骑访名山。安能摧眉折腰事权贵，使我不得开心颜！"}
{"url": "https://so.gushiwen.cn/mingju/juv_a2d3919ef2a1.aspx", "sentence": "天道无亲，常与善人。", "source": "《老子·德经·第七十九章》", "content": "解释：上天的运动变化规律不分亲疏，经常眷顾善于顺应天道的人。"}
{"url": "https://so.gushiwen.cn/mingju/juv_cd9e4c0dacb2.aspx", "sentence": "问别来、解相思否。", "source": "吴文英《惜秋华·七夕前一日送人归盐官》", "content": "数日西风，打秋林枣熟，还催人去。瓜果夜深，斜河拟看星度。匆匆便倒离尊，怅遇合、云销萍聚。留连，有残蝉韵晚，时歌金缕。绿水暂如许。奈南墙冷落，竹烟槐雨。此去杜曲，已近紫霄尺五。扁舟夜宿吴江，正水佩霓裳无数。眉妩。问别来、解相思否。"}
{"url": "https://so.gushiwen.cn/mingju/juv_24c2b37e12dc.aspx", "sentence": "用下敬上，谓之贵贵；用上敬下，谓之尊贤。贵贵、尊贤，其义一也。", "source": "《孟子·万章章句下·第三节》", "content": "解释：地位低的人尊敬地位高的人，叫尊敬贵人；地位高的人尊敬地位低的人，叫尊敬贤人。尊敬贵人和尊敬贤人，道理都是一样的。"}
{"url": "https://so.gushiwen.cn/mingju/juv_a906af76ea42.aspx", "sentence": "明朝望乡处，应见陇头梅。", "source": "宋之问《题大庾岭北驿》", "content": "阳月南飞雁，传闻至此回。我行殊未已，何日复归来。江静潮初落，林昏瘴不开。明朝望乡处，应见陇头梅。"}
{"url": "https://so.gushiwen.cn/mingju/juv_7c4f7ec2544c.aspx", "sentence": "慎在于畏小；智在于治大", "source": "《尉缭子·十二陵》", "content": "解释：小心谨慎表现于防微杜渐上，聪明睿智表现于处理大事上。"}
{"url": "https://so.gushiwen.cn/mingju/juv_86552ad5f2f0.aspx", "sentence": "十日雨丝风片里，浓春艳景似残秋。", "source": "王士祯《秦淮杂诗二十首·其一》", "content": "年来肠断秣陵舟，梦绕秦淮水上楼。十日雨丝风片里，浓春艳景似残秋。"}
{"url": "https://so.gushiwen.cn/mingju/juv_504a5b08b565.aspx", "sentence": "草书出了格，神仙认不得。", "source": null, "content": "解释：胡乱潦草的字就算仙人也不认得，指草书是书法的一体，也有规格，不能任意潦草。"}
{"url": "https://so.gushiwen.cn/mingju/juv_b3407c02160c.aspx", "sentence": "嘤其鸣矣，求其友声。", "source": "佚名《伐木》", "content": "伐木丁丁，鸟鸣嘤嘤。出自幽谷，迁于乔木。嘤其鸣矣，求其友声。相彼鸟矣，犹求友声。矧伊人矣，不求友生？神之听之，终和且平。伐木许许，酾酒有藇！既有肥羜，以速诸父。宁适不来，微我弗顾。於粲洒扫，陈馈八簋。既有肥牡，以速诸舅。宁适不来，微我有咎。伐木于阪，酾酒有衍。笾豆有践，兄弟无远。民之失德，乾餱以愆。有酒湑我，无酒酤我。坎坎鼓我，蹲蹲舞我。迨我暇矣，饮此湑矣。"}
{"url": "https://so.gushiwen.cn/mingju/juv_50ce20f79a09.aspx", "sentence": "白也诗无敌，飘然思不群。", "source": "杜甫《春日忆李白》", "content": "白也诗无敌，飘然思不群。清新庾开府，俊逸鲍参军。渭北春天树，江东日暮云。何时一樽酒，重与细论文。"}
{"url": "https://so.gushiwen.cn/mingju/juv_48d3a8d67d35.aspx", "sentence": "海水梦悠悠，君愁我亦愁。", "source": "佚名《西洲曲》", "content": "忆梅下西洲，折梅寄江北。单衫杏子红，双鬓鸦雏色。西洲在何处？两桨桥头渡。日暮伯劳飞，风吹乌臼树。树下即门前，门中露翠钿。开门郎不至，出门采红莲。采莲南塘秋，莲花过人头。低头弄莲子，莲子清如水。置莲怀袖中，莲心彻底红。忆郎郎不至，仰首望飞鸿。鸿飞满西洲，望郎上青楼。楼高望不见，尽日栏杆头。栏杆十二曲，垂手明如玉。卷帘天自高，海水摇空绿。海水梦悠悠，君愁我亦愁。南风知我意，吹梦到西洲。"}
{"url": "https://so.gushiwen.cn/mingju/juv_97a9c6719c0d.aspx", "sentence": "闻说轮台路，连年见雪飞。", "source": "岑参《发临洮将赴北庭留别》", "content": "闻说轮台路，连年见雪飞。春风曾不到，汉使亦应稀。白草通疏勒，青山过武威。勤王敢道远，私向梦中归。"}
{"url": "https://so.gushiwen.cn/mingju/juv_0d19f7b1b608.aspx", "sentence": "夜雨连明春水生，娇云浓暖弄阴晴。", "source": "苏舜钦《初晴游沧浪亭》", "content": "夜雨连明春水生，娇云浓暖弄阴晴。帘虚日薄花竹静，时有乳鸠相对鸣。"}
{"url": "https://so.gushiwen.cn/mingju/juv_123165f6a6ec.aspx", "sentence": "可怜今夜月，不肯下西厢。", "source": "王庭筠《绝句·竹影和诗瘦》", "content": "竹影和诗瘦，梅花入梦香。可怜今夜月，不肯下西厢。"}
{"url": "https://so.gushiwen.cn/mingju/juv_81732531abca.aspx", "sentence": "男儿少为客，不辨是他乡。", "source": "李流芳《黄河夜泊》", "content": "明月黄河夜，寒沙似战场。奔流聒地响，平野到天荒。吴会书难达，燕台路正长。男儿少为客，不辨是他乡。"}
{"url": "https://so.gushiwen.cn/mingju/juv_26a4ffebc5d3.aspx", "sentence": "随你官清似水，难逃吏滑如油。", "source": "《警世通言·卷十五》", "content": "解释：随你做官清白如水，难以逃脱属下的欺骗。"}
{"url": "https://so.gushiwen.cn/mingju/juv_02cc11d04f57.aspx", "sentence": "共看明月应垂泪，一夜乡心五处同。", "source": "白居易《望月有感》", "content": "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。\r时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞根散作九秋蓬。共看明月应垂泪，一夜乡心五处同。"}
{"url": "https://so.gushiwen.cn/mingju/juv_833656886958.aspx", "sentence": "父母呼，应勿缓。父母命，行勿懒。", "source": "《弟子规·入则孝》", "content": "解释：父母呼唤，应及时回答，不要缓慢答应。父母交待事情，要赶立刻去做，不可拖延或推辞偷懒。"}
{"url": "https://so.gushiwen.cn/mingju/juv_abd978a1df69.aspx", "sentence": "岸上谁家游冶郎，三三五五映垂杨。", "source": "李白《采莲曲》", "content": "若耶溪傍采莲女，笑隔荷花共人语。日照新妆水底明，风飘香袂空中举。(袂 一作：袖)岸上谁家游冶郎，三三五五映垂杨。紫骝嘶入落花去，见此踟蹰空断肠。"}
{"url": "https://so.gushiwen.cn/mingju/juv_f12ea32e8a31.aspx", "sentence": "质本洁来还洁去，强于污淖陷渠沟。", "source": "曹雪芹《葬花吟》", "content": "花谢花飞花满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处。手把花锄出绣帘，忍踏落花来复去。柳丝榆荚自芳菲，不管桃飘与李飞；桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼；明媚鲜妍能几时，一朝漂泊难寻觅。花开易见落难寻，阶前愁杀葬花人，独倚花锄泪暗洒，洒上空枝见血痕。杜鹃无语正黄昏，荷锄归去掩重门；青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去未闻。昨宵庭外悲歌发，知是花魂与鸟魂？花魂鸟魂总难留，鸟自无言花自羞；愿侬此日生双翼，随花飞到天尽头。天尽头，何处有香丘？未若锦囊收艳骨，一抔净土掩风流。质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知是谁？试看春残花渐落，便是红颜老死时；一朝春尽红颜老，花落人亡两不知！——程高通行本\r花谢花飞飞满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处。手把花锄出绣帘，忍踏落花来复去？柳丝榆荚自芳菲，不管桃飘与李飞。桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼。明媚鲜妍能几时？一朝漂泊难寻觅。花开易见落难寻，阶前闷死葬花人。独倚花锄泪暗洒，洒上空枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去不闻。昨宵庭外悲歌发，知是花魂与鸟魂。花魂鸟魂总难留，鸟自无言花自羞。愿奴胁下生双翼，随花飞到天尽头。天尽头，何处有香丘？未若锦囊收艳骨，一抷净土掩风流！质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知有谁？试看春残花渐落，便是红颜老死时。一朝春尽红颜老，花落人亡两不知！——甲戌本\r花谢花飞花满天，红消香断有谁怜？游丝软系飘春榭，落絮轻沾扑绣帘。帘中女儿惜春莫，愁绪满怀无处诉。手把花锄出绣帘，忍踏落花来复去？柳丝榆荚自芳菲，不管桃飘与柳飞。桃李明年能再发，明岁闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼。明媚鲜妍能几时？一朝漂泊难寻觅。花开易见落难寻，阶前闷杀葬花人。独把香锄泪暗洒，洒上花枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去不闻。昨宵庭外悲歌发，知是花魂与鸟魂。花魂鸟魂总难留，鸟自无言花自羞。愿奴胁下生双翼，随花飞落天尽头。天尽头，何处有香丘？未若锦囊收艳骨，一抔冷土掩风流。质本洁来还洁去，强于污淖陷渠沟。尔今死去奴收葬，未卜奴身何日亡？奴今葬花人笑痴，他年葬奴知是谁？试看春残花渐落，便是红颜老死时！一朝春尽红颜老，花落人亡两不知。——周汝昌校本"}
{"url": "https://so.gushiwen.cn/mingju/juv_3def32529b73.aspx", "sentence": "秋在水清山暮蝉，洛阳树色鸣皋烟。", "source": "王昌龄《送狄宗亨》", "content": "秋在水清山暮蝉，洛阳树色鸣皋烟。 送君归去愁不尽，又惜空度凉风天。"}
{"url": "https://so.gushiwen.cn/mingju/juv_1fca3dd5c594.aspx", "sentence": "还卿一钵无情泪，恨不相逢未剃时。", "source": "苏曼殊《本事诗十首·选二》", "content": "乌舍凌波肌似雪，亲持红叶索题诗。还卿一钵无情泪，恨不相逢未剃时。\r春雨楼头尺八箫，何时归看浙江潮？芒鞋破钵无人识，踏过樱花第几桥？"}
{"url": "https://so.gushiwen.cn/mingju/juv_a0e82cb19902.aspx", "sentence": "月儿弯弯照九州，几家欢乐几家愁。", "source": "佚名《月儿弯弯照九州》", "content": "月儿弯弯照九州，几家欢乐几家愁。几家夫妇同罗帐，几个飘零在外头？"}
{"url": "https://so.gushiwen.cn/mingju/juv_8275a3c8e971.aspx", "sentence": "孝当竭力，忠则尽命。", "source": "《千字文·全文》", "content": "解释：对父母孝，要尽心竭力；对国君忠，要不惜献出生命。"}
{"url": "https://so.gushiwen.cn/mingju/juv_4df5c9600990.aspx", "sentence": "千呼万唤始出来，犹抱琵琶半遮面。", "source": "白居易《琵琶行 / 琵琶引》", "content": "元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。\r浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。\r忽闻水上琵琶声，主人忘归客不发。寻声暗问弹者谁，琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。(六幺 一作：绿腰)大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。(暂歇 一作：渐歇)别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。\r沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。(服 一作：伏)五陵年少争缠头，一曲红绡不知数。钿头银篦击节碎，血色罗裙翻酒污。(银篦 一作：云篦)今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。\r我闻琵琶已叹息，又闻此语重唧唧。同是天涯沦落人，相逢何必曾相识！我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛，呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。\r感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。"}
{"url": "https://so.gushiwen.cn/mingju/juv_347bf5fee23b.aspx", "sentence": "宣室求贤访逐臣，贾生才调更无伦。", "source": "李商隐《贾生》", "content": "宣室求贤访逐臣，贾生才调更无伦。可怜夜半虚前席，不问苍生问鬼神。"}
{"url": "https://so.gushiwen.cn/mingju/juv_9c41880b45a3.aspx", "sentence": "自牧归荑，洵美且异。", "source": "佚名《静女》", "content": "静女其姝，俟我于城隅。爱而不见，搔首踟蹰。静女其娈，贻我彤管。彤管有炜，说怿女美。自牧归荑，洵美且异。匪女之为美，美人之贻。"}
{"url": "https://so.gushiwen.cn/mingju/juv_2c67364c2291.aspx", "sentence": "虽有高世之名，无咫尺之功者不赏。", "source": "《战国策·秦五·四国为一将以攻秦》", "content": "解释：不封赏空有清高之名、没有尺寸之功的人。"}
{"url": "https://so.gushiwen.cn/mingju/juv_d10568fc8f13.aspx", "sentence": "天姥连天向天横，势拔五岳掩赤城。", "source": "李白《梦游天姥吟留别 / 梦游天姥山别东鲁诸公》", "content": "海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。(四万 一作：一万)\r我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。 霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。\r世间行乐亦如此，古来万事东流水。别君去兮何时还？且放白鹿青崖间，须行即骑访名山。安能摧眉折腰事权贵，使我不得开心颜！"}
{"url": "https://so.gushiwen.cn/mingju/juv_df30fb75ca1a.aspx", "sentence": "日暮诗成天又雪，与梅并作十分春。", "source": "卢梅坡《雪梅·其二》", "content": "有梅无雪不精神，有雪无诗俗了人。日暮诗成天又雪，与梅并作十分春。"}
{"url": "https://so.gushiwen.cn/mingju/juv_ac75bc6854b9.aspx", "sentence": "返景入深林，复照青苔上。", "source": "王维《鹿柴》", "content": "空山不见人，但闻人语响。返景入深林，复照青苔上。"}
{"url": "https://so.gushiwen.cn/mingju/juv_87f7b70e5f98.aspx", "sentence": "闻诛一夫纣矣，未闻弑君也。", "source": "《孟子·梁惠王章句下·第八节》", "content": "解释：只听说诛杀了叫纣的人，没有听闻弑君谋反之事。"}
{"url": "https://so.gushiwen.cn/mingju/juv_dfb62f5e3177.aspx", "sentence": "唯有闲愁将不去，依旧住，伴人直到黄昏雨。", "source": "段克己《渔家傲·诗句一春浑漫与》", "content": "诗句一春浑漫与，纷纷红紫但尘土。楼外垂杨千万缕，风落絮，栏干倚遍空无语。毕竟春归何处所，树头树底无寻处。唯有闲愁将不去，依旧住，伴人直到黄昏雨。"}
{"url": "https://so.gushiwen.cn/mingju/juv_4d76b941185f.aspx", "sentence": "梅花落处疑残雪，柳叶开时任好风。", "source": "杜审言《大酺》", "content": "毗陵震泽九州通，士女欢娱万国同。伐鼓撞钟惊海上，新妆袨服照江东。梅花落处疑残雪，柳叶开时任好风。火德云官逢道泰，天长日久属年丰。"}
{"url": "https://so.gushiwen.cn/mingju/juv_1f8413d1797a.aspx", "sentence": "雪晓清笳乱起。", "source": "陆游《夜游宫·记梦寄师伯浑》", "content": "雪晓清笳乱起。梦游处、不知何地。铁骑无声望似水。想关河，雁门西，青海际。睡觉寒灯里。漏声断、月斜窗纸。自许封侯在万里。有谁知，鬓虽残，心未死。"}
{"url": "https://so.gushiwen.cn/mingju/juv_61bbe173e1fb.aspx", "sentence": "海客谈瀛洲，烟涛微茫信难求；越人语天姥，云霞明灭或可睹。", "source": "李白《梦游天姥吟留别 / 梦游天姥山别东鲁诸公》", "content": "海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。(四万 一作：一万)\r我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。 霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。\r世间行乐亦如此，古来万事东流水。别君去兮何时还？且放白鹿青崖间，须行即骑访名山。安能摧眉折腰事权贵，使我不得开心颜！"}
{"url": "https://so.gushiwen.cn/mingju/juv_4f14dfb4e8f1.aspx", "sentence": "借问酒家何处有，牧童遥指杏花村。", "source": "杜牧《清明》", "content": "清明时节雨纷纷，路上行人欲断魂。借问酒家何处有？牧童遥指杏花村。"}
{"url": "https://so.gushiwen.cn/mingju/juv_3f1a1e2da588.aspx", "sentence": "秋风清，秋月明，落叶聚还散，寒鸦栖复惊。", "source": "李白《三五七言 / 秋风词》", "content": "秋风清，秋月明，落叶聚还散，寒鸦栖复惊。相思相见知何日？此时此夜难为情！入我相思门，知我相思苦，长相思兮长相忆，短相思兮无穷极，早知如此绊人心，何如当初莫相识。(后三句存疑)"}
{"url": "https://so.gushiwen.cn/mingju/juv_723a9d843cc3.aspx", "sentence": "君子怀德，小人怀土；君子怀刑，小人怀惠。", "source": "《论语·里仁篇》", "content": "解释：君子考虑的是德行，小人考虑的是利益；君子心中想的是法，小人心中想的是侥幸。"}
{"url": "https://so.gushiwen.cn/mingju/juv_175bfccb6f4a.aspx", "sentence": "花满渚，酒满瓯，万顷波中得自由。", "source": "李煜《渔父·一棹春风一叶舟》", "content": "一棹春风一叶舟，一纶茧缕一轻钩。花满渚，酒满瓯，万顷波中得自由。"}
{"url": "https://so.gushiwen.cn/mingju/juv_65988f630d52.aspx", "sentence": "一片春愁待酒浇。江上舟摇，楼上帘招。", "source": "蒋捷《一剪梅·舟过吴江》", "content": "一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。（渡 一作：度。）何日归家洗客袍？银字笙调，心字香烧。流光容易把人抛，红了樱桃，绿了芭蕉。"}
{"url": "https://so.gushiwen.cn/mingju/juv_c0a15b0bd9e6.aspx", "sentence": "我本渔樵孟诸野，一生自是悠悠者。", "source": "高适《封丘作》", "content": "封丘作我本渔樵孟诸野，一生自是悠悠者。乍可狂歌草泽中，宁堪作吏风尘下？只言小邑无所为，公门百事皆有期。拜迎长官心欲碎，鞭挞黎庶令人悲。归来向家问妻子，举家尽笑今如此。生事应须南亩田，世情尽付东流水。梦想旧山安在哉，为衔君命且迟回。乃知梅福徒为尔，转忆陶潜归去来。（版本一）\r封丘县我本渔樵孟诸野，一生自是悠悠者。乍可狂歌草泽中，宁堪作吏风尘下？只言小邑无所为，公门百事皆有期。拜迎长官心欲破，鞭挞黎庶令人悲。悲来向家问妻子，举家尽笑今如此。生事应须南亩田，世情尽付东流水。梦想旧山安在哉，为衔君命日迟回。乃知梅福徒为尔，转忆陶潜归去来。（版本二）"}
{"url": "https://so.gushiwen.cn/mingju/juv_d65c92f32d44.aspx", "sentence": "治国有常，而利民为本；政教有经，而令行为上。", "source": "《淮南子·汜论训》", "content": "解释：治理国家有不变的法则，但最根本的是让人民获利；政治教化也有固定的模式，但最紧要的是让政令畅通无阻。"}
{"url": "https://so.gushiwen.cn/mingju/juv_69ec2c423d77.aspx", "sentence": "夜雨滴空阶，晓灯暗离室。", "source": "何逊《临行与故游夜别》", "content": "历稔共追随，一旦辞群匹。复如东注水，未有西归日。夜雨滴空阶，晓灯暗离室。相悲各罢酒，何时同促膝？"}
{"url": "https://so.gushiwen.cn/mingju/juv_351677981edf.aspx", "sentence": "节用储蓄，以备凶灾", "source": "《后汉书·本纪·肃宗孝章帝纪》", "content": "解释：节约用度，储蓄财物，用来防备灾害饥荒。"}
{"url": "https://so.gushiwen.cn/mingju/juv_186023a583b0.aspx", "sentence": "纵有千年铁门槛，终须一个土馒头。", "source": "范成大《重九日行营寿藏之地》", "content": "家山随处可行楸，荷锸携壶似醉刘。纵有千年铁门槛，终须一个土馒头。三轮世界犹灰劫，四大形骸强首丘。蝼蚁乌鸢何厚薄，临风拊掌菊花秋。"}
{"url": "https://so.gushiwen.cn/mingju/juv_eab7ddc7b247.aspx", "sentence": "无才有志，成全半事；有才无志，白头了事；有才有志，做得大事。", "source": null, "content": "解释：指人要想成就大事，既要有才华，又要有志气。"}
{"url": "https://so.gushiwen.cn/mingju/juv_915e5078cbf8.aspx", "sentence": "玉笛休三弄，东君正主张。", "source": "陈亮《梅花》", "content": "疏枝横玉瘦，小萼点珠光。一朵忽先变，百花皆后香。欲传春信息，不怕雪埋藏。玉笛休三弄，东君正主张。"}
{"url": "https://so.gushiwen.cn/mingju/juv_24b57ff177d8.aspx", "sentence": "天容水色西湖好，云物俱鲜。", "source": "欧阳修《采桑子·天容水色西湖好》", "content": "天容水色西湖好，云物俱鲜。鸥鹭闲眠，应惯寻常听管弦。 风清月白偏宜夜，一片琼田。谁羡骖鸾，人在舟中便是仙。"}
{"url": "https://so.gushiwen.cn/mingju/juv_10593f119a88.aspx", "sentence": "养浩然正气，极风云大观。", "source": null, "content": "解释：出自《孟子・公孙丑上》，用于激励人培养正气。培养正大之气，极尽雄韬大略。"}
{"url": "https://so.gushiwen.cn/mingju/juv_e58de98ee39c.aspx", "sentence": "伤心桥下春波绿，曾是惊鸿照影来。", "source": "陆游《沈园二首》", "content": "城上斜阳画角哀，沈园非复旧池台。伤心桥下春波绿，曾是惊鸿照影来。"}
{"url": "https://so.gushiwen.cn/mingju/juv_0420444489c6.aspx", "sentence": "先淡后浓，先疏后亲，先远后近，交友道也。", "source": "《小窗幽记·集醒篇》", "content": "解释：交朋友的滋味要由淡薄而浓郁，由疏远而亲近，由接触而相知，这是交朋友的方法。"}
{"url": "https://so.gushiwen.cn/mingju/juv_69f2ba0b4fe2.aspx", "sentence": "英雄一去豪华尽，惟有青山似洛中。", "source": "许浑《金陵怀古》", "content": "玉树歌残王气终，景阳兵合戍楼空。松楸远近千官冢，禾黍高低六代宫。石燕拂云晴亦雨，江豚吹浪夜还风。英雄一去豪华尽，惟有青山似洛中。"}
{"url": "https://so.gushiwen.cn/mingju/juv_355f404f296c.aspx", "sentence": "花气袭人知骤暖，鹊声穿树喜新晴。", "source": "陆游《村居书喜》", "content": "红桥梅市晓山横，白塔樊江春水生。花气袭人知骤暖，鹊声穿树喜新晴。坊场酒贱贫犹醉，原野泥深老亦耕。最喜先期官赋足，经年无吏叩柴荆。"}
{"url": "https://so.gushiwen.cn/mingju/juv_ecc63af43429.aspx", "sentence": "接天莲叶无穷碧，映日荷花别样红。", "source": "杨万里《晓出净慈寺送林子方》", "content": "毕竟西湖六月中，风光不与四时同。接天莲叶无穷碧，映日荷花别样红。"}
{"url": "https://so.gushiwen.cn/mingju/juv_751f6c583710.aspx", "sentence": "隔牖风惊竹，开门雪满山。", "source": "王维《冬晚对雪忆胡居士家》", "content": "寒更传晓箭，清镜览衰颜。隔牖风惊竹，开门雪满山。洒空深巷静，积素广庭闲。借问袁安舍，翛然尚闭关。"}
{"url": "https://so.gushiwen.cn/mingju/juv_e7b716f550eb.aspx", "sentence": "同天下之利者，则得天下；擅天下之利者，则失天下。", "source": "《六韬·文韬·文师》", "content": "解释：能同天下所有人共同分享天下利益的，就可以取得天下；独占天下利益的，就会失掉天下。"}
{"url": "https://so.gushiwen.cn/mingju/juv_57a5725ca541.aspx", "sentence": "翠葆参差竹径成。新荷跳雨泪珠倾。", "source": "周邦彦《浣沙溪·翠葆参差竹径成》", "content": "翠葆参差竹径成。新荷跳雨泪珠倾。曲阑斜转小池亭。 风约帘衣归燕急，水摇扇影戏鱼惊。柳梢残日弄微晴。"}
{"url": "https://so.gushiwen.cn/mingju/juv_6708e9afb468.aspx", "sentence": "对一张琴，一壶酒，一溪云。", "source": "苏轼《行香子·述怀》", "content": "清夜无尘，月色如银。酒斟时、须满十分。浮名浮利，虚苦劳神。叹隙中驹，石中火，梦中身。虽抱文章，开口谁亲。且陶陶、乐尽天真。几时归去，作个闲人。对一张琴，一壶酒，一溪云。"}
{"url": "https://so.gushiwen.cn/mingju/juv_a7f225a20481.aspx", "sentence": "江天一色无纤尘，皎皎空中孤月轮。", "source": "张若虚《春江花月夜》", "content": "春江潮水连海平，海上明月共潮生。滟滟随波千万里，何处春江无月明！江流宛转绕芳甸，月照花林皆似霰。空里流霜不觉飞，汀上白沙看不见。江天一色无纤尘，皎皎空中孤月轮。江畔何人初见月？江月何年初照人？人生代代无穷已，江月年年望相似。(望相似 一作：只相似)不知江月待何人，但见长江送流水。白云一片去悠悠，青枫浦上不胜愁。谁家今夜扁舟子？何处相思明月楼？可怜楼上月裴回，应照离人妆镜台。(裴回 一作：徘徊)玉户帘中卷不去，捣衣砧上拂还来。此时相望不相闻，愿逐月华流照君。鸿雁长飞光不度，鱼龙潜跃水成文。昨夜闲潭梦落花，可怜春半不还家。江水流春去欲尽，江潭落月复西斜。斜月沉沉藏海雾，碣石潇湘无限路。不知乘月几人归，落月摇情满江树。(落月 一作：落花)"}
{"url": "https://so.gushiwen.cn/mingju/juv_203161c93370.aspx", "sentence": "一年一度秋风劲，不似春光。", "source": "毛泽东《采桑子·重阳》", "content": "人生易老天难老，岁岁重阳。今又重阳，战地黄花分外香。一年一度秋风劲，不似春光。胜似春光，寥廓江天万里霜。"}
{"url": "https://so.gushiwen.cn/mingju/juv_13d0e69514a9.aspx", "sentence": "春水迷天，桃花浪、几番风恶。", "source": "张元干《满江红·自豫章阻风吴城山作》", "content": "春水迷天，桃花浪、几番风恶。云乍起、远山遮尽，晚风还作。绿卷芳洲生杜若。数帆带雨烟中落。傍向来、沙觜共停桡，伤飘泊。 寒犹在，衾偏薄。肠欲断，愁难著。倚篷窗无寐，引杯孤酌。寒食清明都过却。最怜轻负年时约。想小楼、终日望归舟，人如削。"}
{"url": "https://so.gushiwen.cn/mingju/juv_26f0fbb56e28.aspx", "sentence": "百年明日能几何？请君听我明日歌。", "source": "钱福《明日歌》", "content": "明日复明日，明日何其多。我生待明日，万事成蹉跎。世人若被明日累，春去秋来老将至。(若 一作：苦)朝看水东流，暮看日西坠。百年明日能几何？请君听我明日歌。(版本一 钱鹤滩)\r明日复明日，明日何其多！日日待明日，万事成蹉跎。世人皆被明日累，明日无穷老将至。晨昏滚滚水东流，今古悠悠日西坠。百年明日能几何？请君听我明日歌。(版本二 文嘉)"}
{"url": "https://so.gushiwen.cn/mingju/juv_384f05d50869.aspx", "sentence": "布衣得暖真为福，千金平安即是春。", "source": "《增广贤文·下集》", "content": "解释：老百姓觉得只要吃饱穿暖就是真正的幸福；平安二字值千金，只要家人平安，生活就有希望。"}
{"url": "https://so.gushiwen.cn/mingju/juv_930cd0fabc97.aspx", "sentence": "庄子往见之，曰：南方有鸟，其名为鹓鶵，子知之乎？", "source": "佚名《惠子相梁》", "content": "惠子相梁，庄子往见之。或谓惠子曰：“庄子来，欲代子相。”于是惠子恐，搜于国中三日三夜。庄子往见之，曰：“南方有鸟，其名为鹓鶵，子知之乎？夫鹓鶵发于南海，而飞于北海；非梧桐不止，非练实不食，非醴泉不饮。于是鸱得腐鼠，鹓鶵过之，仰而视之曰：‘吓！’今子欲以子之梁国而吓我邪？”"}
{"url": "https://so.gushiwen.cn/mingju/juv_dd9b882ccc24.aspx", "sentence": "月色入高楼，相思两处愁。", "source": "秋瑾《菩萨蛮·寄女伴》", "content": "寒风料峭侵窗户，垂帘懒向回廊步。月色入高楼，相思两处愁。无边家国事，并入双蛾翠。若遇早梅开，一枝应寄来!"}
{"url": "https://so.gushiwen.cn/mingju/juv_8b3892e88b01.aspx", "sentence": "安不忘危，治不忘乱。", "source": null, "content": "解释：在平安时不忘危难，在安定时不忘动乱。指人不能没有忧患意识。"}
{"url": "https://so.gushiwen.cn/mingju/juv_d07be123f6bb.aspx", "sentence": "良时不再至，离别在须臾。", "source": "佚名《别诗三首 / 与苏武》", "content": "良时不再至，离别在须臾。屏营衢路侧，执手野踟蹰。仰视浮云驰，奄忽互相逾。风波一失所，各在天一隅。长当从此别，且复立斯须。欲因晨风发，送子以贱躯。\r嘉会难再遇，三载为千秋。临河濯长缨，念子怅悠悠。远望悲风至，对酒不能酬。行人怀往路，何以慰我愁。独有盈觞酒，与子结绸缪。\r携手上河梁，游子暮何之。徘徊蹊路侧，悢悢不能辞。行人难久留，各言长相思。安知非日月，弦望自有时。努力崇明德，皓首以为期。"}
{"url": "https://so.gushiwen.cn/mingju/juv_b35350f71672.aspx", "sentence": "东风恶，欢情薄。", "source": "陆游《钗头凤·红酥手》", "content": "红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！"}
{"url": "https://so.gushiwen.cn/mingju/juv_db4aad634d92.aspx", "sentence": "此行不为鲈鱼鲙，自爱名山入剡中。", "source": "李白《秋下荆门》", "content": "霜落荆门江树空，布帆无恙挂秋风。此行不为鲈鱼鲙，自爱名山入剡中。"}
{"url": "https://so.gushiwen.cn/mingju/juv_f94075ea64a9.aspx", "sentence": "不如向、帘儿底下，听人笑语。", "source": "李清照《永遇乐·落日熔金》", "content": "落日熔金，暮云合璧，人在何处。染柳烟浓，吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。(熔金 一作：镕金)中州盛日，闺门多暇，记得偏重三五。铺翠冠儿，撚金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。"}
{"url": "https://so.gushiwen.cn/mingju/juv_ae64cac1b5ee.aspx", "sentence": "独立苍茫醉不归。", "source": "辛弃疾《一剪梅·游蒋山呈叶丞相》", "content": "独立苍茫醉不归。日暮天寒，归去来兮。探梅踏雪几何时。今我来思，杨柳依依。白石冈头曲岸西。一片闲愁，芳草萋萋。多情山鸟不须啼。桃李无言，下自成蹊。"}
{"url": "https://so.gushiwen.cn/mingju/juv_8ad8978b8fa8.aspx", "sentence": "髣髴兮若轻云之蔽月，飘飖兮若流风之回雪。", "source": "曹植《洛神赋》", "content": "黄初三年，余朝京师，还济洛川。古人有言：斯水之神，名曰宓妃。感宋玉对楚王神女之事，遂作斯赋。其词曰：\r余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王之所见也，无乃是乎！其状若何？臣愿闻之。”\r余告之曰：其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。秾纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瓌姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。\r余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。\r于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂沓，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若危若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。\r于是屏翳收风，川后静波。冯夷鸣鼓，女娲清歌。腾文鱼以警乘，鸣玉銮以偕逝。六龙俨其齐首，载云车之容裔。鲸鲵踊而夹毂，水禽翔而为卫。于是越北沚，过南冈，纡素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。\r于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。"}
{"url": "https://so.gushiwen.cn/mingju/juv_341996a0b734.aspx", "sentence": "过头饭好吃，过头话难听！", "source": "《增广贤文·下集》", "content": "解释：烧过头的饭是可以吃的，但是话不能讲过头。"}
{"url": "https://so.gushiwen.cn/mingju/juv_c21a2c582631.aspx", "sentence": "白浪茫茫与海连，平沙浩浩四无边。", "source": "白居易《浪淘沙·白浪茫茫与海连》", "content": "白浪茫茫与海连，平沙浩浩四无边。暮去朝来淘不住，遂令东海变桑田。"}
{"url": "https://so.gushiwen.cn/mingju/juv_eb796efe4801.aspx", "sentence": "小人无过人之才，则不足以乱国。", "source": "《智囊(选录)·上智部·太公　孔子》", "content": "解释：如果小人没有过人的才干，就难以祸乱国家。"}
{"url": "https://so.gushiwen.cn/mingju/juv_a5bf9ab31220.aspx", "sentence": "无欲之谓圣，寡欲之谓贤，多欲之谓凡，徇欲之谓狂。", "source": "《格言联璧·存养类》", "content": "解释：没有欲念称为圣人，欲念少称为贤人，欲念多是凡人，而纵欲则是狂人。"}
{"url": "https://so.gushiwen.cn/mingju/juv_c3300d41f84c.aspx", "sentence": "多少事，从来急；天地转，光阴迫。", "source": "毛泽东《满江红·和郭沫若同志》", "content": "小小寰球，有几个苍蝇碰壁。嗡嗡叫，几声凄厉，几声抽泣。蚂蚁缘槐夸大国，蚍蜉撼树谈何易。正西风落叶下长安，飞鸣镝。多少事，从来急；天地转，光阴迫。一万年太久，只争朝夕。四海翻腾云水怒，五洲震荡风雷激。要扫除一切害人虫，全无敌。"}
{"url": "https://so.gushiwen.cn/mingju/juv_cb3ef864071d.aspx", "sentence": "老兔寒蟾泣天色，云楼半开壁斜白。", "source": "李贺《梦天》", "content": "老兔寒蟾泣天色，云楼半开壁斜白。玉轮轧露湿团光，鸾珮相逢桂香陌。黄尘清水三山下，更变千年如走马。遥望齐州九点烟，一泓海水杯中泻。"}
{"url": "https://so.gushiwen.cn/mingju/juv_6bc40b1cb74e.aspx", "sentence": "劝君莫打枝头鸟，子在巢中望母归。", "source": "白居易《鸟》", "content": "谁道群生性命微？一般骨肉一般皮。劝君莫打枝头鸟，子在巢中望母归。"}
{"url": "https://so.gushiwen.cn/mingju/juv_3ae021933042.aspx", "sentence": "玄都观里桃千树，花落水空流。", "source": "元好问《人月圆·玄都观里桃千树》", "content": "玄都观里桃千树，花落水空流。凭君莫问：清泾浊渭，去马来牛。谢公扶病，羊昙挥涕，一醉都休。古今几度，生存华屋，零落山丘。"}
{"url": "https://so.gushiwen.cn/mingju/juv_a5474de313e1.aspx", "sentence": "猿啼客散暮江头，人自伤心水自流。", "source": "刘长卿《重送裴郎中贬吉州》", "content": "猿啼客散暮江头，人自伤心水自流。 同作逐臣君更远，青山万里一孤舟。"}
{"url": "https://so.gushiwen.cn/mingju/juv_9a4d11ed36ee.aspx", "sentence": "人之初，性本善。", "source": "《三字经·全文》", "content": "解释：人生下来的时候都是好的。"}
{"url": "https://so.gushiwen.cn/mingju/juv_f3b005d35c67.aspx", "sentence": "纵死侠骨香，不惭世上英。", "source": "李白《侠客行》", "content": "赵客缦胡缨，吴钩霜雪明。银鞍照白马，飒沓如流星。十步杀一人，千里不留行。事了拂衣去，深藏身与名。闲过信陵饮，脱剑膝前横。将炙啖朱亥，持觞劝侯嬴。三杯吐然诺，五岳倒为轻。眼花耳热后，意气素霓生。救赵挥金槌，邯郸先震惊。千秋二壮士，烜赫大梁城。纵死侠骨香，不惭世上英。谁能书阁下，白首太玄经。"}
{"url": "https://so.gushiwen.cn/mingju/juv_dbfee6a8d864.aspx", "sentence": "一自高唐赋成后，楚天云雨尽堪疑。", "source": "李商隐《有感》", "content": "非关宋玉有微辞，却是襄王梦觉迟。 一自高唐赋成后，楚天云雨尽堪疑。"}
{"url": "https://so.gushiwen.cn/mingju/juv_c39ff2a0edbe.aspx", "sentence": "宫粉雕痕，仙云堕影，无人野水荒湾。", "source": "吴文英《高阳台·落梅》", "content": "宫粉雕痕，仙云堕影，无人野水荒湾。古石埋香，金沙锁骨连环。南楼不恨吹横笛，恨晓风、千里关山。半飘零，庭上黄昏，月冷阑干。 寿阳空理愁鸾。问谁调玉髓，暗补香瘢。细雨归鸿，孤山无限春寒。离魂难倩招清些，梦缟衣、解佩溪边。最愁人，啼鸟清明，叶底青圆。"}
{"url": "https://so.gushiwen.cn/mingju/juv_ff580dfd0557.aspx", "sentence": "慈不掌兵，情不立事，义不理财，善不为官。", "source": null, "content": "解释：过于仁慈的人不适合带兵打仗，太重感情的人不能做成大事，义气过重的人没办法管理财务，过于善良的人无法做官。"}
{"url": "https://so.gushiwen.cn/mingju/juv_344ef32251d9.aspx", "sentence": "贱妾茕茕守空房，忧来思君不敢忘，不觉泪下沾衣裳。", "source": "曹丕《燕歌行》", "content": "秋风萧瑟天气凉，草木摇落露为霜。群燕辞归鹄南翔。念君客游多断肠，慊慊思归恋故乡，君为淹留寄他方。(鹄南翔 一作：雁南翔；多断肠 一作：思断肠）贱妾茕茕守空房，忧来思君不敢忘，不觉泪下沾衣裳。援琴鸣弦发清商，短歌微吟不能长。明月皎皎照我床，星汉西流夜未央。牵牛织女遥相望，尔独何辜限河梁。"}
{"url": "https://so.gushiwen.cn/mingju/juv_b19cc65a7b15.aspx", "sentence": "小儿呼叫走长街，云有痴呆召人买。", "source": "范成大《卖痴呆词》", "content": "除夕更阑人不睡，厌禳钝滞迎新岁；小儿呼叫走长街，云有痴呆召人买。二物于人谁独无？就中吴侬仍有余；巷南巷北卖不得，相逢大笑相揶揄。栎翁块坐重帘下，独要买添令问价。儿云翁买不须钱，奉赊痴呆千百年。"}
{"url": "https://so.gushiwen.cn/mingju/juv_aecbd10f6c42.aspx", "sentence": "雨停荷芰逗浓香，岸边蝉噪垂杨。", "source": "阎选《临江仙·雨停荷芰逗浓香》", "content": "雨停荷芰逗浓香，岸边蝉噪垂杨。物华空有旧池塘，不逢仙子，何处梦襄王？珍簟对欹鸳枕冷，此来尘暗凄凉。欲凭危槛恨偏长。藕花珠缀，犹似汗凝妆。"}
{"url": "https://so.gushiwen.cn/mingju/juv_db645d6f755f.aspx", "sentence": "礼者，所以正身也；师者所以正礼也。", "source": "《荀子·修身》", "content": "解释：礼义道德是人们应当遵循的行为基本规范，教师则是正确理解礼义道德的人。"}
{"url": "https://so.gushiwen.cn/mingju/juv_8f76be22176e.aspx", "sentence": "山前灯火欲黄昏，山头来去云。", "source": "辛弃疾《阮郎归·耒阳道中为张处父推官赋》", "content": "山前灯火欲黄昏，山头来去云。鹧鸪声里数家村，潇湘逢故人。挥羽扇，整纶巾，少年鞍马尘。如今憔悴赋招魂，儒冠多误身。"}
{"url": "https://so.gushiwen.cn/mingju/juv_7fa5c44d66e6.aspx", "sentence": "笔落惊风雨，书成泣鬼神。", "source": "《醒世恒言·卷二十一》", "content": "解释：看到他落笔,风雨为之感叹；看到他的诗,鬼神都为之感动哭泣。"}
{"url": "https://so.gushiwen.cn/mingju/juv_07029107ac77.aspx", "sentence": "金作屋，玉为笼，车如流水马如龙。", "source": "宋祁《鹧鸪天·画毂雕鞍狭路逢》", "content": "画毂雕鞍狭路逢，一声肠断绣帘中。身无彩凤双飞翼，心有灵犀一点通。金作屋，玉为笼，车如流水马如龙。刘郎已恨蓬山远，更隔蓬山几万重。"}
{"url": "https://so.gushiwen.cn/mingju/juv_1563758abaaf.aspx", "sentence": "无善而致人誉，不如无恶而致人毁。", "source": "《菜根谭·概论》", "content": "解释：没有善良的行为而得到他人的赞誉，不如没有恶行而遭到他人的毁谤。"}
{"url": "https://so.gushiwen.cn/mingju/juv_8d3eebab5b4c.aspx", "sentence": "画船撑入花深处，香泛金卮。", "source": "欧阳修《采桑子·荷花开后西湖好》", "content": "荷花开后西湖好，载酒来时。不用旌旗，前后红幢绿盖随。画船撑入花深处，香泛金卮。烟雨微微，一片笙歌醉里归。"}
{"url": "https://so.gushiwen.cn/mingju/juv_f5663deb85b1.aspx", "sentence": "钝学累功，不妨精熟", "source": "《颜氏家训·文章篇》", "content": "解释：学问钝的人积累功夫，不妨达到精熟。"}
{"url": "https://so.gushiwen.cn/mingju/juv_439cc08ee3a2.aspx", "sentence": "极阳以杀，极阴以生", "source": "《黄帝四经·经法·四度》", "content": "解释：在阳气极盛时，反有阴气孕育着，在阴气极盛时，却有阳气萌生着。"}
{"url": "https://so.gushiwen.cn/mingju/juv_509b3e1141c5.aspx", "sentence": "奸巧语，秽污词。市井气，切戒之。", "source": "《弟子规·信》", "content": "解释：刻薄的言语，下流肮脏的话，以及街头无赖粗俗的口气，都要切实戒除掉。"}
{"url": "https://so.gushiwen.cn/mingju/juv_b2e67fc923bf.aspx", "sentence": "枯木逢春犹再发，人无两度再少年。", "source": "《增广贤文·上集》", "content": "解释：枯萎了的树木到了春天还能再次发芽，人生却不会有两次少年时光。"}
{"url": "https://so.gushiwen.cn/mingju/juv_bc9f5c68ecad.aspx", "sentence": "衰兰送客咸阳道，天若有情天亦老。", "source": "李贺《金铜仙人辞汉歌》", "content": "魏明帝青龙元年八月，诏宫官牵车西取汉孝武捧露盘仙人，欲立置前殿。宫官既拆盘，仙人临载，乃潸然泪下。唐诸王孙李长吉遂作《金铜仙人辞汉歌》。\r茂陵刘郎秋风客，夜闻马嘶晓无迹。画栏桂树悬秋香，三十六宫土花碧。魏官牵车指千里，东关酸风射眸子。空将汉月出宫门，忆君清泪如铅水。衰兰送客咸阳道，天若有情天亦老。携盘独出月荒凉，渭城已远波声小。"}
{"url": "https://so.gushiwen.cn/mingju/juv_5cfdd871698a.aspx", "sentence": "松月生夜凉，风泉满清听。", "source": "孟浩然《宿业师山房期丁大不至 / 宿业师山房待丁大不至》", "content": "夕阳度西岭，群壑倏已暝。松月生夜凉，风泉满清听。樵人归欲尽，烟鸟栖初定。之子期宿来，孤琴候萝径。"}
{"url": "https://so.gushiwen.cn/mingju/juv_d2056dfa0aba.aspx", "sentence": "关山别荡子，风月守空闺。", "source": "薛道衡《昔昔盐》", "content": "垂柳覆金堤，蘼芜叶复齐。水溢芙蓉沼，花飞桃李蹊。采桑秦氏女，织锦窦家妻。关山别荡子，风月守空闺。恒敛千金笑，长垂双玉啼。盘龙随镜隐，彩凤逐帷低。飞魂同夜鹊，倦寝忆晨鸡。暗牖悬蛛网，空梁落燕泥。前年过代北，今岁往辽西。一去无消息，那能惜马蹄。"}
{"url": "https://so.gushiwen.cn/mingju/juv_674ebc433178.aspx", "sentence": "养天地正气，法古今完人。", "source": null, "content": "解释：出自《孟子·公孙丑上》和南宋文天祥《正气歌》，用于鼓励人要修身养气。培养自己的耿直气概，效仿古今的圣人，使自己德行完美。"}
{"url": "https://so.gushiwen.cn/mingju/juv_cf62f7bac4c8.aspx", "sentence": "安而不忘危，存而不忘亡，治而不忘乱", "source": "《易传·系辞传下·第五章》", "content": "解释：君子在国家安定的时候要不忘危险，国家存在的时候要不忘败亡，国家大治的时候要不忘变乱。"}
{"url": "https://so.gushiwen.cn/mingju/juv_a42c77d834b4.aspx", "sentence": "枣花至小能成实，桑叶虽柔解吐丝。", "source": "王溥《咏牡丹》", "content": "枣花至小能成实，桑叶虽柔解吐丝。堪笑牡丹如斗大，不成一事又空枝。"}
{"url": "https://so.gushiwen.cn/mingju/juv_9fb41f6516ed.aspx", "sentence": "剪不断，理还乱，是离愁。别是一般滋味在心头。", "source": "李煜《相见欢·无言独上西楼》", "content": "无言独上西楼，月如钩。寂寞梧桐深院锁清秋。剪不断，理还乱，是离愁。别是一般滋味在心头。(一般 一作：一番)"}
{"url": "https://so.gushiwen.cn/mingju/juv_69aac8098424.aspx", "sentence": "我心伤悲，莫知我哀！", "source": "佚名《采薇》", "content": "采薇采薇，薇亦作止。曰归曰归，岁亦莫止。 靡室靡家，猃狁之故。不遑启居，猃狁之故。采薇采薇，薇亦柔止。曰归曰归，心亦忧止。 忧心烈烈，载饥载渴。我戍未定，靡使归聘。采薇采薇，薇亦刚止。曰归曰归，岁亦阳止。 王事靡盬，不遑启处。忧心孔疚，我行不来！彼尔维何？维常之华。彼路斯何？君子之车。 戎车既驾，四牡业业。岂敢定居？一月三捷。驾彼四牡，四牡骙骙。君子所依，小人所腓。 四牡翼翼，象弭鱼服。岂不日戒？猃狁孔棘！昔我往矣，杨柳依依。今我来思，雨雪霏霏。 行道迟迟，载渴载饥。我心伤悲，莫知我哀！"}
{"url": "https://so.gushiwen.cn/mingju/juv_ef1c7f36c9d2.aspx", "sentence": "将军狐裘卧不暖，都护宝刀冻欲断。", "source": "岑参《天山雪歌送萧治归京》", "content": "天山雪云常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边鸟飞绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。"}
{"url": "https://so.gushiwen.cn/mingju/juv_3cc54dbb9140.aspx", "sentence": "明眸善睐，靥辅承权，瓌姿艳逸，仪静体闲。", "source": "曹植《洛神赋》", "content": "黄初三年，余朝京师，还济洛川。古人有言：斯水之神，名曰宓妃。感宋玉对楚王神女之事，遂作斯赋。其词曰：\r余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王之所见也，无乃是乎！其状若何？臣愿闻之。”\r余告之曰：其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。秾纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瓌姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。\r余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。\r于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂沓，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若危若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。\r于是屏翳收风，川后静波。冯夷鸣鼓，女娲清歌。腾文鱼以警乘，鸣玉銮以偕逝。六龙俨其齐首，载云车之容裔。鲸鲵踊而夹毂，水禽翔而为卫。于是越北沚，过南冈，纡素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。\r于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。"}
{"url": "https://so.gushiwen.cn/mingju/juv_bca07d8c27c5.aspx", "sentence": "天下无难事，只怕有心人。", "source": "《红楼梦·第四十九回》", "content": "解释：天下是没有什么所谓的难事的，因为所谓的难事只要遇到有毅力、有决心、有恒心的人，就会被化解。"}
{"url": "https://so.gushiwen.cn/mingju/juv_364a7a069053.aspx", "sentence": "夜饮东坡醒复醉，归来仿佛三更。", "source": "苏轼《临江仙·夜饮东坡醒复醉》", "content": "夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。 长恨此身非我有，何时忘却营营。夜阑风静縠纹平。小舟从此逝，江海寄余生。(余 一作：馀)"}
{"url": "https://so.gushiwen.cn/mingju/juv_55aeda60df32.aspx", "sentence": "懒向青门学种瓜，只将渔钓送年华。", "source": "陆游《鹧鸪天·懒向青门学种瓜》", "content": "懒向青门学种瓜，只将渔钓送年华。双双新燕飞春岸，片片轻鸥落晚沙。歌缥缈，舻呕哑，酒如清露鲊如花。逢人问道归何处，笑指船儿此是家。"}
{"url": "https://so.gushiwen.cn/mingju/juv_5d3fc2a52a06.aspx", "sentence": "几人平地上，看我碧霄中。", "source": "侯蒙《临江仙·未遇行藏谁肯信》", "content": "未遇行藏谁肯信，如今方表名踪。无端良匠画形容。当风轻借力，一举入高空。 才得吹嘘身渐稳，只疑远赴蟾宫。雨馀时候夕阳红。几人平地上，看我碧霄中。"}
{"url": "https://so.gushiwen.cn/mingju/juv_1e03bc15f82a.aspx", "sentence": "桂魄初生秋露微，轻罗已薄未更衣。", "source": "王维《秋夜曲》", "content": "桂魄初生秋露微，轻罗已薄未更衣。银筝夜久殷勤弄，心怯空房不忍归。"}
{"url": "https://so.gushiwen.cn/mingju/juv_4f80da1c83b8.aspx", "sentence": "为有书来与我期，便从兰杜惹相思。", "source": "庄棫《定风波·为有书来与我期》", "content": "为有书来与我期，便从兰杜惹相思。昨夜蝶衣刚入梦，珍重，东风要到送春时。三月正当三十日，占得，春光毕竟共春归。只有成阴并结子，都是，而今但愿著花迟。"}
{"url": "https://so.gushiwen.cn/mingju/juv_14f8cf0daf83.aspx", "sentence": "事不可做尽，言不可道尽，势不可倚尽，福不可享尽。", "source": "《格言联璧·持躬类》", "content": "解释：办事，不能做尽；说话，不能说尽；势力，不能倚尽；幸福，不能享尽。"}
{"url": "https://so.gushiwen.cn/mingju/juv_ebc7ef58d6d3.aspx", "sentence": "烟笼寒水月笼沙，夜泊秦淮近酒家。", "source": "杜牧《泊秦淮》", "content": "烟笼寒水月笼沙，夜泊秦淮近酒家。商女不知亡国恨，隔江犹唱后庭花。"}
{"url": "https://so.gushiwen.cn/mingju/juv_de5269b022a8.aspx", "sentence": "天平山上白云泉，云自无心水自闲。", "source": "白居易《白云泉》", "content": "天平山上白云泉，云自无心水自闲。何必奔冲山下去，更添波浪向人间。"}
{"url": "https://so.gushiwen.cn/mingju/juv_2f0406629d21.aspx", "sentence": "永夜角声悲自语，中天月色好谁看。", "source": "杜甫《宿府》", "content": "清秋幕府井梧寒，独宿江城蜡炬残。永夜角声悲自语，中天月色好谁看。风尘荏苒音书绝，关塞萧条行路难。已忍伶俜十年事，强移栖息一枝安。"}
{"url": "https://so.gushiwen.cn/mingju/juv_224d1cc371d6.aspx", "sentence": "枫树夜猿愁自断，女萝山鬼语相邀。", "source": "李商隐《楚宫》", "content": "湘波如泪色漻漻，楚厉迷魂逐恨遥。枫树夜猿愁自断，女萝山鬼语相邀。空归腐败犹难复，更困腥臊岂易招？但使故乡三户在，彩丝谁惜惧长蛟。"}
{"url": "https://so.gushiwen.cn/mingju/juv_731b0a067789.aspx", "sentence": "斩草除根，萌芽不发；斩草若不除根，春至萌芽再发。", "source": "《警世通言·卷三十七》", "content": "解释：除草时若是连根除去。那么来年草就不会发芽了。如果没有连根除去，等来年春天又会发芽。"}
{"url": "https://so.gushiwen.cn/mingju/juv_4c41a7432a5b.aspx", "sentence": "老吾老，以及人之老；幼吾幼，以及人之幼。", "source": "《孟子·梁惠王章句上·第八节》", "content": "解释：在赡养孝敬自己的长辈时不应忘记其他与自己没有亲缘关系的老人。在抚养教育自己的小辈时不应忘记其他与自己没有血缘关系的小孩。"}
{"url": "https://so.gushiwen.cn/mingju/juv_d79b0815ff57.aspx", "sentence": "外不殊俗，内不失正。", "source": null, "content": "解释：出自嵇康《与山巨源绝交书》，用于教育人做事不失原则也不失灵活。表面不异于世俗，但内心不偏离正道。"}
{"url": "https://so.gushiwen.cn/mingju/juv_dbd512aade07.aspx", "sentence": "客舍并州已十霜，归心日夜忆咸阳。", "source": "刘皂《旅次朔方 / 渡桑干》", "content": "客舍并州已十霜，归心日夜忆咸阳。无端更渡桑干水，却望并州是故乡。"}
{"url": "https://so.gushiwen.cn/mingju/juv_b190234b33ab.aspx", "sentence": "人好刚，我以柔胜之；人用术，我以诚感之；人使气，我以理屈之。", "source": "《格言联璧·接物类》", "content": "解释：别人恃强，我以柔制胜；别人用计谋，我以诚恳感动他；别人意气用事，我用道理说服他。"}
{"url": "https://so.gushiwen.cn/mingju/juv_1617cfe46738.aspx", "sentence": "暗相思，无处说，惆怅夜来烟月。", "source": "韦庄《应天长·别来半岁音书绝》", "content": "别来半岁音书绝，一寸离肠千万结。难相见，易相别，又是玉楼花似雪。暗相思，无处说，惆怅夜来烟月。想得此时情切，泪沾红袖黦。"}
{"url": "https://so.gushiwen.cn/mingju/juv_be4b0d8b6c09.aspx", "sentence": "我欲因之梦寥廓，芙蓉国里尽朝晖。", "source": "毛泽东《七律·答友人》", "content": "九嶷山上白云飞，帝子乘风下翠微。斑竹一枝千滴泪，红霞万朵百重衣。洞庭波涌连天雪，长岛人歌动地诗。我欲因之梦寥廓，芙蓉国里尽朝晖。"}
{"url": "https://so.gushiwen.cn/mingju/juv_af8209787ccb.aspx", "sentence": "落日塞尘起，胡骑猎清秋。", "source": "辛弃疾《水调歌头·舟次扬州和人韵》", "content": "落日塞尘起，胡骑猎清秋。汉家组练十万，列舰耸层楼。谁道投鞭飞渡，忆昔鸣髇血污，风雨佛狸愁。季子正年少，匹马黑貂裘。 今老矣，搔白首，过扬州。倦游欲去江上，手种橘千头。二客东南名胜，万卷诗书事业，尝试与君谋。莫射南山虎，直觅富民侯。"}
{"url": "https://so.gushiwen.cn/mingju/juv_88e1a8269c31.aspx", "sentence": "欲正其心者，先诚其意", "source": "《大学·第一章》", "content": "解释：要想端正自己的心思，先要使自己的意念真诚。"}
{"url": "https://so.gushiwen.cn/mingju/juv_d3676c26ef5e.aspx", "sentence": "月华如练，长是人千里。", "source": "范仲淹《御街行·秋日怀旧》", "content": "纷纷坠叶飘香砌。夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。愁肠已断无由醉，酒未到，先成泪。残灯明灭枕头欹，谙尽孤眠滋味。都来此事，眉间心上，无计相回避。"}
{"url": "https://so.gushiwen.cn/mingju/juv_8435ee5b6990.aspx", "sentence": "何当金络脑，快走踏清秋。", "source": "李贺《马诗二十三首》", "content": "龙脊贴连钱，银蹄白踏烟。无人织锦韂，谁为铸金鞭。\r腊月草根甜，天街雪似盐。未知口硬软，先拟蒺藜衔。\r忽忆周天子，驱车上玉山。鸣驺辞凤苑，赤骥最承恩。\r此马非凡马，房星本是星。向前敲瘦骨，犹自带铜声。\r大漠沙如雪，燕山月似钩。何当金络脑，快走踏清秋。\r饥卧骨查牙，粗毛刺破花。鬣焦珠色落，发断锯长麻。\r西母酒将阑，东王饭已干。君王若燕去，谁为拽车辕？\r赤兔无人用，当须吕布骑。吾闻果下马，羁策任蛮儿。\r飂叔去匆匆，如今不豢龙。夜来霜压栈，骏骨折西风。\r催榜渡乌江，神骓泣向风。君王今解剑，何处逐英雄？\r内马赐宫人，银鞯刺麒麟。午时盐坂上，蹭蹬溘风尘。\r批竹初攒耳，桃花未上身。他时须搅阵，牵去借将军。\r宝玦谁家子，长闻侠骨香。堆金买骏骨，将送楚襄王。\r香幞赭罗新，盘龙蹙蹬鳞。回看南陌上，谁道不逢春？\r不从桓公猎，何能伏虎威？一朝沟陇出，看取拂云飞。\r唐剑斩隋公，拳毛属太宗。莫嫌金甲重，且去捉颴风。\r白铁锉青禾，砧间落细莎。世人怜小颈，金埒畏长牙。\r伯乐向前看，旋毛在腹间。只今掊白草，何日蓦青山？\r萧寺驮经马，元从竺国来。空知有善相，不解走章台。\r重围如燕尾，宝剑似鱼肠。欲求千里脚，先采眼中光。\r暂系腾黄马，仙人上彩楼。须鞭玉勒吏，何事谪高州？\r汉血到王家，随鸾撼玉珂。少君骑海上，人见是青骡。\r武帝爱神仙，烧金得紫烟。厩中皆肉马，不解上青天。"}
{"url": "https://so.gushiwen.cn/mingju/juv_c2ef344e96ac.aspx", "sentence": "古之得道者，穷亦乐，达亦乐，所乐非穷达也。", "source": "《吕氏春秋·览·孝行览》", "content": "解释：得道之人，穷困也快乐显达也快乐，所乐的并非穷困显达。穷达无二致，只似寒暑风雨的节序变化而已。"}
{"url": "https://so.gushiwen.cn/mingju/juv_c1dee52b6345.aspx", "sentence": "纸屏石枕竹方床，手倦抛书午梦长。", "source": "蔡确《夏日登车盖亭》", "content": "纸屏石枕竹方床，手倦抛书午梦长。睡起莞然成独笑，数声渔笛在沧浪。"}
{"url": "https://so.gushiwen.cn/mingju/juv_977f21be1e60.aspx", "sentence": "玉雪窍玲珑，纷披绿映红。", "source": "吴师道《莲藕花叶图》", "content": "玉雪窍玲珑，纷披绿映红。生生无限意，只在苦心中。"}
{"url": "https://so.gushiwen.cn/mingju/juv_e33442ef6153.aspx", "sentence": "郎骑竹马来，绕床弄青梅。", "source": "李白《长干行二首》", "content": "妾发初覆额，折花门前剧。郎骑竹马来，绕床弄青梅。同居长干里，两小无嫌猜，十四为君妇，羞颜未尝开。低头向暗壁，千唤不一回。十五始展眉，愿同尘与灰。常存抱柱信，岂上望夫台。十六君远行，瞿塘滟滪堆。五月不可触，猿声天上哀。门前迟行迹，一一生绿苔。苔深不能扫，落叶秋风早。八月胡蝶黄，双飞西园草。(胡蝶 一作：蝴蝶)感此伤妾心，坐愁红颜老。早晚下三巴，预将书报家。相迎不道远，直至长风沙。\r忆妾深闺里，烟尘不曾识。嫁与长干人，沙头候风色。五月南风兴，思君下巴陵。八月西风起，想君发扬子。去来悲如何，见少离别多。湘潭几日到，妾梦越风波。昨夜狂风度，吹折江头树。淼淼暗无边，行人在何处。好乘浮云骢，佳期兰渚东。鸳鸯绿蒲上，翡翠锦屏中。自怜十五余，颜色桃花红。那作商人妇，愁水复愁风。"}
{"url": "https://so.gushiwen.cn/mingju/juv_c8021facc708.aspx", "sentence": "龙嘘气成云，云固弗灵于龙也。", "source": "韩愈《杂说一·龙说》", "content": "龙嘘气成云，云固弗灵于龙也。然龙乘是气，茫洋穷乎玄间，薄日月，伏光景，感震电，神变化，水下土，汩陵谷，云亦灵怪矣哉!\r云，龙之所能使为灵也；若龙之灵，则非云之所能使为灵也。然龙弗得云，无以神其灵矣。失其所凭依，信不可欤 ！\r异哉！其所凭依，乃其所自为也。《易》曰：“云从龙。”既曰：龙，云从之矣。"}
{"url": "https://so.gushiwen.cn/mingju/juv_24c7d5b41821.aspx", "sentence": "李杜诗篇万口传，至今已觉不新鲜。", "source": "赵翼《论诗五首》", "content": "满眼生机转化钧，天工人巧日争新。预支五百年新意，到了千年又觉陈。\r李杜诗篇万口传，至今已觉不新鲜。江山代有才人出，各领风骚数百年。\r只眼须凭自主张，纷纷艺苑漫雌黄。矮人看戏何曾见，都是随人说短长。\r少时学语苦难圆，只道工夫半未全。到老始知非力取，三分人事七分天。\r诗解穷人我未空，想因诗尚不曾工。熊鱼自笑贪心甚，既要工诗又怕穷。"}
{"url": "https://so.gushiwen.cn/mingju/juv_1311e7e728d4.aspx", "sentence": "得忍且忍，得耐且耐，不忍不耐，小事成灾。", "source": "《增广贤文·上集》", "content": "解释：指做事懂得忍耐，易于成功；急躁冒进，必然失败。"}
{"url": "https://so.gushiwen.cn/mingju/juv_bc50e04d7fc8.aspx", "sentence": "江山如此多娇，引无数英雄竞折腰。", "source": "毛泽东《沁园春·雪》", "content": "北国风光，千里冰封，万里雪飘。望长城内外，惟余莽莽；大河上下，顿失滔滔。(余 通：馀)山舞银蛇，原驰蜡象，欲与天公试比高。(原驰 原作：原驱)须晴日，看红装素裹，分外妖娆。(红装 一作：银装)江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。"}
{"url": "https://so.gushiwen.cn/mingju/juv_74dad271aa0a.aspx", "sentence": "旧时茅店社林边，路转溪桥忽见。", "source": "辛弃疾《西江月·夜行黄沙道中》", "content": "明月别枝惊鹊，清风半夜鸣蝉。稻花香里说丰年，听取蛙声一片。 七八个星天外，两三点雨山前。旧时茅店社林边，路转溪桥忽见。(溪桥 一作：溪头)"}
{"url": "https://so.gushiwen.cn/mingju/juv_3856ec246eea.aspx", "sentence": "秋色渐将晚，霜信报黄花。", "source": "叶梦得《水调歌头·秋色渐将晚》", "content": "秋色渐将晚，霜信报黄花。小窗低户深映，微路绕欹斜。为问山翁何事，坐看流年轻度，拚却鬓双华。徙倚望沧海，天净水明霞。 念平昔，空飘荡，遍天涯。归来三径重扫，松竹本吾家。却恨悲风时起，冉冉云间新雁，边马怨胡笳。谁似东山老，谈笑净胡沙。"}
{"url": "https://so.gushiwen.cn/mingju/juv_03eb5a6a92d8.aspx", "sentence": "见善，修然必以自存也；见不善，愀然必以自省也。善在身，介然必以自好也；不善在身，菑然必以自恶也。", "source": "《荀子·修身》", "content": "解释：看到善良的行为，一定一丝不苟地拿它来对照自己；看到不好的行为，一定心怀恐惧地拿它来反省自己；善良的品行在自己身上，一定因此而坚定不移地爱好自己；不良的品行在自己身上，一定因此而被害似地痛恨自己。"}
{"url": "https://so.gushiwen.cn/mingju/juv_8f67d759fcc5.aspx", "sentence": "东武望余杭，云海天涯两渺茫。", "source": "苏轼《南乡子·和杨元素时移守密州》", "content": "东武望余杭，云海天涯两渺茫。何日功成名遂了，还乡，醉笑陪公三万场。不用诉离觞，痛饮从来别有肠。今夜送归灯火冷，河塘，堕泪羊公却姓杨。"}
{"url": "https://so.gushiwen.cn/mingju/juv_1dbed3b4c399.aspx", "sentence": "含弘光大，品物咸亨。", "source": "《易传·彖传上·坤》", "content": "解释：大地容纳宽广还在继续发扬光大，众多物产都亨通顺利。"}
{"url": "https://so.gushiwen.cn/mingju/juv_5a7e29fd8a3e.aspx", "sentence": "千金纵买相如赋，脉脉此情谁诉。", "source": "辛弃疾《摸鱼儿·更能消几番风雨》", "content": "淳熙己亥，自湖北漕移湖南，同官王正之置酒小山亭，为赋。\r更能消、几番风雨，匆匆春又归去。惜春长怕花开早，何况落红无数。春且住，见说道、天涯芳草无归路。怨春不语。算只有殷勤，画檐蛛网，尽日惹飞絮。(怕 一作：恨) 长门事，准拟佳期又误。蛾眉曾有人妒。千金纵买相如赋，脉脉此情谁诉？君莫舞，君不见、玉环飞燕皆尘土！闲愁最苦！休去倚危栏，斜阳正在，烟柳断肠处。"}
{"url": "https://so.gushiwen.cn/mingju/juv_07e70db33d1a.aspx", "sentence": "扫眉才子于今少，管领春风总不如。", "source": "王建《寄蜀中薛涛校书》", "content": "万里桥边女校书，枇杷花里闭门居。扫眉才子知多少，管领春风总不如。(知多少 一作：于今少)"}
{"url": "https://so.gushiwen.cn/mingju/juv_5353ceb1595e.aspx", "sentence": "有情风万里卷潮来，无情送潮归。", "source": "苏轼《八声甘州·寄参寥子》", "content": "有情风万里卷潮来，无情送潮归。问钱塘江上，西兴浦口，几度斜晖？不用思量今古，俯仰昔人非。谁似东坡老，白首忘机。记取西湖西畔，正暮山好处，空翠烟霏。算诗人相得，如我与君稀。约它年、东还海道，愿谢公雅志莫相违。西州路，不应回首，为我沾衣。(正暮 一作：正春)"}
{"url": "https://so.gushiwen.cn/mingju/juv_c50ad5472d38.aspx", "sentence": "自奉必须俭约，宴客切勿流连。", "source": "《朱子家训·全文》", "content": "解释：自己生活上必须节约，聚会在一起吃饭切勿流连忘返。"}
{"url": "https://so.gushiwen.cn/mingju/juv_14a08b304651.aspx", "sentence": "奔走江湖，命如纸薄。", "source": null, "content": "解释：在江湖上闯荡的风险很大，随时都可能有生命危险。"}
{"url": "https://so.gushiwen.cn/mingju/juv_5fb223298118.aspx", "sentence": "爽口物多终作疾，快心事过必为殃。", "source": "《喻世明言·卷三》", "content": "解释：合口的食物吃多了终究会害病，顺心的事情太多了必定生出祸端。"}
{"url": "https://so.gushiwen.cn/mingju/juv_ab204d541a3f.aspx", "sentence": "楚江微雨里，建业暮钟时。", "source": "韦应物《赋得暮雨送李胄 / 赋得暮雨送李曹》", "content": "楚江微雨里，建业暮钟时。漠漠帆来重，冥冥鸟去迟。海门深不见，浦树远含滋。相送情无限，沾襟比散丝。"}
{"url": "https://so.gushiwen.cn/mingju/juv_519594961299.aspx", "sentence": "晚云收，淡天一片琉璃。", "source": "晁端礼《绿头鸭·咏月》", "content": "晚云收，淡天一片琉璃。烂银盘、来从海底，皓色千里澄辉。莹无尘、素娥淡伫，静可数、丹桂参差。玉露初零，金风未凛，一年无似此佳时。露坐久，疏萤时度，乌鹊正南飞。瑶台冷，栏干凭暖，欲下迟迟。 念佳人、音尘别后，对此应解相思。最关情、漏声正永，暗断肠、花影偷移。料得来宵，清光未减，阴晴天气又争知。共凝恋、如今别后，还是隔年期。人强健，清尊素影，长愿相随。"}
{"url": "https://so.gushiwen.cn/mingju/juv_dd0860a75677.aspx", "sentence": "余嘉其能行古道，作师说以贻之。", "source": "韩愈《师说》", "content": "古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。\r嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也，位卑则足羞，官盛则近谀。”呜呼！师道之不复，可知矣。巫医乐师百工之人，君子不齿，今其智乃反不能及，其可怪也欤！\r圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。\r李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。"}
{"url": "https://so.gushiwen.cn/mingju/juv_9541d0853ae9.aspx", "sentence": "永结无情游，相期邈云汉。", "source": "李白《月下独酌四首·其一》", "content": "花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时同交欢，醉后各分散。(同交欢 一作：相交欢)永结无情游，相期邈云汉。"}
{"url": "https://so.gushiwen.cn/mingju/juv_ba888bc218e7.aspx", "sentence": "天下者、大具也，不可以小人有也，不可以小道得也", "source": "《荀子·正论》", "content": "解释：天下是个大器具，不可能让德才低劣的小人占有，不可能依靠歪门邪道来取得，不可能凭借较小的力量来维护。"}
{"url": "https://so.gushiwen.cn/mingju/juv_2cecefa61b24.aspx", "sentence": "情知已被山遮断，频倚阑干不自由。", "source": "辛弃疾《鹧鸪天·晚日寒鸦一片愁》", "content": "晚日寒鸦一片愁。柳塘新绿却温柔。若教眼底无离恨，不信人间有白头。肠已断，泪难收。相思重上小红楼。情知已被山遮断，频倚阑干不自由。"}
{"url": "https://so.gushiwen.cn/mingju/juv_157d2b75a0d6.aspx", "sentence": "迢迢牵牛星，皎皎河汉女。", "source": "佚名《迢迢牵牛星》", "content": "迢迢牵牛星，皎皎河汉女。纤纤擢素手，札札弄机杼。终日不成章，泣涕零如雨。河汉清且浅，相去复几许。盈盈一水间，脉脉不得语。"}
{"url": "https://so.gushiwen.cn/mingju/juv_87e5765ca44c.aspx", "sentence": "少年把酒逢春色， 今日逢春头已白。", "source": "欧阳修《春日西湖寄谢法曹歌》", "content": "西湖春色归， 春水绿于染。群芳烂不收， 东风落如糁。参军春思乱如云， 白发题诗愁送春。遥知湖上一樽酒， 能忆天涯万里人。万里思春尚有情， 忽逢春至客心惊。雪消门外千山绿， 花发江边二月晴。少年把酒逢春色， 今日逢春头已白。异乡物态与人殊， 惟有东风旧相识。"}
{"url": "https://so.gushiwen.cn/mingju/juv_8e1f407c271e.aspx", "sentence": "乳鸭池塘水浅深，熟梅天气半晴阴。", "source": "戴复古《初夏游张园》", "content": "乳鸭池塘水浅深，熟梅天气半阴晴。(阴晴 一作：晴阴)东园载酒西园醉，摘尽枇杷一树金。"}
{"url": "https://so.gushiwen.cn/mingju/juv_82a2b498a76d.aspx", "sentence": "为人全无好处，欲邀福庆，从何得来？", "source": "《围炉夜话·第一一四则》", "content": "解释：做人对他人毫无一点好处，却妄想得到福分和喜事，问题是没有付出，这些福分根本无处生起，又能从哪里得来呢？"}
{"url": "https://so.gushiwen.cn/mingju/juv_ad26843ed9cc.aspx", "sentence": "自富阳至桐庐一百许里，奇山异水，天下独绝。", "source": "吴均《与朱元思书》", "content": "风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。\r水皆缥碧，千丈见底。游鱼细石，直视无碍。急湍甚箭，猛浪若奔。\r夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。"}
{"url": "https://so.gushiwen.cn/mingju/juv_722f57c1f4e0.aspx", "sentence": "东风吹水日衔山，春来长是闲。", "source": "李煜《阮郎归·呈郑王十二弟》", "content": "东风吹水日衔山，春来长是闲。落花狼藉酒阑珊，笙歌醉梦间。佩声悄，晚妆残，凭谁整翠鬟？留连光景惜朱颜，黄昏独倚阑。"}
{"url": "https://so.gushiwen.cn/mingju/juv_b50b7c3f2ac6.aspx", "sentence": "林下春晴风渐和，高崖残雪已无多。", "source": "王守仁《春晴》", "content": "林下春晴风渐和，高崖残雪已无多。游丝冉冉花枝静，青壁迢迢白鸟过。忽向山中怀旧侣，几从洞口梦烟萝。客衣尘土终须换，好与湖边长芰荷。"}
{"url": "https://so.gushiwen.cn/mingju/juv_a4a211a4b250.aspx", "sentence": "人间没个安排处。", "source": "李煜《蝶恋花·春暮》", "content": "遥夜亭皋闲信步。才过清明，渐觉伤春暮。数点雨声风约住。朦胧淡月云来去。(渐觉 一作：早觉)桃杏依稀香暗渡。谁在秋千，笑里轻轻语。一寸相思千万绪。人间没个安排处。(依稀 一作：依依)"}
{"url": "https://so.gushiwen.cn/mingju/juv_3e1f69a6800b.aspx", "sentence": "他时不用逃名姓，世上如今半是君。", "source": "李涉《井栏砂宿遇夜客》", "content": "暮雨潇潇江上村，绿林豪客夜知闻。他时不用逃名姓，世上如今半是君。"}
{"url": "https://so.gushiwen.cn/mingju/juv_63b6943b4457.aspx", "sentence": "与君离别意，同是宦游人。", "source": "王勃《送杜少府之任蜀州 / 送杜少府之任蜀川》", "content": "城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。"}
{"url": "https://so.gushiwen.cn/mingju/juv_16014f3266b4.aspx", "sentence": "君子安礼乐利，谨慎而无斗怒，是以百举而不过也。", "source": "《荀子·臣道》", "content": "解释：君子喜爱礼节、音乐、利益，谨慎小心而不斗殴发怒，因此各种行动都不会失误。"}
{"url": "https://so.gushiwen.cn/mingju/juv_027a4b3c5c6f.aspx", "sentence": "若升高，必自下，若陟遐，必自迩。", "source": "《尚书·商书·太甲下》", "content": "解释：如果升高，一定要从下面开始；如果行远，一定要从近处开始。"}
{"url": "https://so.gushiwen.cn/mingju/juv_c83c58b17b64.aspx", "sentence": "探其怀，夺之威。主上用之，若电若雷。", "source": "《韩非子·扬权》", "content": "解释：探测臣子的意图，剥夺他的权势。主上使用杀伐大权，要象电闪雷鸣般迅速猛烈。"}
{"url": "https://so.gushiwen.cn/mingju/juv_4bef29d92916.aspx", "sentence": "失我焉支山，令我妇女无颜色。", "source": "佚名《匈奴歌》", "content": "失我焉支山，令我妇女无颜色。失我祁连山，使我六畜不蕃息。"}
{"url": "https://so.gushiwen.cn/mingju/juv_7cfdbeeffb44.aspx", "sentence": "玉鉴琼田三万顷，着我扁舟一叶。", "source": "张孝祥《念奴娇·过洞庭》", "content": "洞庭青草，近中秋，更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。(着 同：著；玉鉴 一作：玉界)应念岭海经年，孤光自照，肝肺皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕！(肝肺 一作：肝胆；沧浪 一作：沧冥；尽挹 一作：尽吸；岭海 一作：岭表)"}
{"url": "https://so.gushiwen.cn/mingju/juv_581a2884a006.aspx", "sentence": "天容海色本澄清。", "source": "苏轼《六月二十日夜渡海》", "content": "参横斗转欲三更，苦雨终风也解晴。云散月明谁点缀？天容海色本澄清。空余鲁叟乘桴意，粗识轩辕奏乐声。九死南荒吾不恨，兹游奇绝冠平生。"}
{"url": "https://so.gushiwen.cn/mingju/juv_4d3fca3da877.aspx", "sentence": "软刀子割头不觉死。", "source": null, "content": "解释：比喻用极其阴险的手段害人，让人难以察觉。"}
{"url": "https://so.gushiwen.cn/mingju/juv_b9ff3aad046c.aspx", "sentence": "秋色连波，波上寒烟翠。", "source": "范仲淹《苏幕遮·怀旧》", "content": "碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。(留人睡 一作：留人醉)"}
{"url": "https://so.gushiwen.cn/mingju/juv_5de7dd45d65c.aspx", "sentence": "不让则不和，不和不可以远征。", "source": "《左传·定公·定公五年》", "content": "解释：不谦让， 就会不团结; 不团结， 就不可以出师远征。"}
{"url": "https://so.gushiwen.cn/mingju/juv_8a8bfb8009fe.aspx", "sentence": "波澜誓不起，妾心古井水。", "source": "孟郊《列女操 / 烈女操》", "content": "梧桐相待老，鸳鸯会双死。贞女贵殉夫，舍生亦如此。波澜誓不起，妾心古井水。(古井水 一作：井中水)"}
{"url": "https://so.gushiwen.cn/mingju/juv_9fc192efa6cf.aspx", "sentence": "心有疑，随札记。就人问，求确义。", "source": "《弟子规·余力学文》", "content": "解释：读书时心里有疑问，应随时笔记，一有机会，就向良师益友请教，务必确实明白它的真义。"}
{"url": "https://so.gushiwen.cn/mingju/juv_3d09e9cb47aa.aspx", "sentence": "三春白雪归青冢，万里黄河绕黑山。", "source": "柳中庸《征人怨 / 征怨》", "content": "岁岁金河复玉关，朝朝马策与刀环。 三春白雪归青冢，万里黄河绕黑山。"}
{"url": "https://so.gushiwen.cn/mingju/juv_bd8e824f0ee5.aspx", "sentence": "明月直入，无心可猜。", "source": "李白《独漉篇》", "content": "独漉水中泥，水浊不见月。不见月尚可，水深行人没。越鸟从南来，胡鹰亦北渡。我欲弯弓向天射，惜其中道失归路。落叶别树，飘零随风。客无所托，悲与此同。罗帏舒卷，似有人开。明月直入，无心可猜。雄剑挂壁，时时龙鸣。不断犀象，绣涩苔生。国耻未雪，何由成名。神鹰梦泽，不顾鸱鸢。为君一击，鹏抟九天。"}
{"url": "https://so.gushiwen.cn/mingju/juv_440be49d8348.aspx", "sentence": "至高至明日月，至亲至疏夫妻。", "source": "李冶《八至》", "content": "至近至远东西，至深至浅清溪。至高至明日月，至亲至疏夫妻。"}
{"url": "https://so.gushiwen.cn/mingju/juv_7980e4a83129.aspx", "sentence": "黄蜂频扑秋千索，有当时、纤手香凝。", "source": "吴文英《风入松·听风听雨过清明》", "content": "听风听雨过清明。愁草瘗花铭。楼前绿暗分携路，一丝柳、一寸柔情。料峭春寒中酒，交加晓梦啼莺。 西园日日扫林亭。依旧赏新晴。黄蜂频扑秋千索，有当时、纤手香凝。惆怅双鸳不到，幽阶一夜苔生。"}
{"url": "https://so.gushiwen.cn/mingju/juv_79abe10f5cd8.aspx", "sentence": "时雨降矣，而犹浸灌，其于泽也，不亦劳乎！", "source": "《庄子·内篇·逍遥游》", "content": "解释：及时雨降下了，还要用池水灌溉，与雨水润泽万物相比，不是白费力气吗？"}
{"url": "https://so.gushiwen.cn/mingju/juv_e64dc99fc784.aspx", "sentence": "佳人犹唱醉翁词，四十三年如电抹。", "source": "苏轼《木兰花令·次欧公西湖韵》", "content": "霜余已失长淮阔。空听潺潺清颍咽。佳人犹唱醉翁词，四十三年如电抹。草头秋露流珠滑。三五盈盈还二八。与余同是识翁人，惟有西湖波底月。"}
{"url": "https://so.gushiwen.cn/mingju/juv_73f9fd8ecab8.aspx", "sentence": "独敲初夜磬，闲倚一枝藤。", "source": "李商隐《北青萝》", "content": "残阳西入崦，茅屋访孤僧。落叶人何在，寒云路几层。 独敲初夜磬，闲倚一枝藤。世界微尘里，吾宁爱与憎。"}
{"url": "https://so.gushiwen.cn/mingju/juv_5b0f5fee1d0b.aspx", "sentence": "人情似纸张张薄，世事如棋局局新。", "source": "《增广贤文·上集》", "content": "解释：世俗人的感情好比一张张纸，张张都是一样薄；人世间的事情好比一盘棋，一局更比一局新。"}
{"url": "https://so.gushiwen.cn/mingju/juv_69fd08d7982a.aspx", "sentence": "三日柴门拥不开，阶平庭满白皑皑。", "source": "柳宗元《酬王二十舍人雪中见寄》", "content": "三日柴门拥不开，阶平庭满白皑皑。今朝蹋作琼瑶迹，为有诗从凤沼来。"}
{"url": "https://so.gushiwen.cn/mingju/juv_638d92517a5f.aspx", "sentence": "与谁同坐。", "source": "苏轼《点绛唇·闲倚胡床》", "content": "闲倚胡床，庾公楼外峰千朵。与谁同坐。明月清风我。 别乘一来，有唱应须和。还知么。自从添个。风月平分破。"}
